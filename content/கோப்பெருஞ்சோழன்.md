```{=mediawiki}
{{Read English|Name of target article=Kopperuncholan|Title of target article=Kopperuncholan}}
```
கோப்பெருஞ்சோழன் சங்க காலப் புலவர்; சோழ மன்னர். குறுந்தொகையிலும், புறநானூற்றிலும் இவர்
எழுதிய பாடல் ஒன்று உள்ளது.

## வாழ்க்கைக் குறிப்பு {#வழககக_கறபப}

கோப்பெருஞ்சோழன் உறையூரைத் தலைநகராகக் கொண்டு ஆட்சி செய்த சோழ மன்னர். பிசிராந்தையார்
இவரின் நெருங்கிய நண்பர். இவர் காலமானபோது போத்தியார் என்ற புலவரும் வடக்கிருந்து உயிர்
நீத்தார்.

## இலக்கிய வாழ்க்கை {#இலககய_வழகக}

கோப்பெருஞ்சோழன் எழுதிய ஏழு பாடல்கள் சங்க நூல்களான குறுந்தொகையிலும், புறநானூற்றிலும்
உள்ளன.

##### இலக்கிய நண்பர்கள் {#இலககய_நணபரகள}

-   பிசிராந்தையார்
-   போத்தியார்
-   புல்லாற்றூர் எயிற்றியனார்
-   கருவூர்ப் பெருஞ்சதுக்கத்துப் பூதநாதனார்

## பாடல் நடை {#படல_நட}

-   குறுந்தொகை: 129

`<poem>`{=html} எலுவ சிறாஅர் ஏமுறு நண்ப புலவர் தோழ கேளா யத்தை மாக்கடல் நடுவண்
எண்ணாட் பக்கத்துப் பசுவெண் திங்கள் தோன்றி யாங்குக் கதுப்பயல் விளங்கும் சிறுநுதல்
புதுக்கோள் யானையிற் பிணித்தற்றால் எம்மே. `</poem>`{=html}

-   குறுந்தொகை: 20

`<poem>`{=html} அருளும் அன்பும் நீக்கித் துணைதுறந்து பொருள்வயிற் பிரிவோர் உரவோர்
ஆயின் உரவோர் உரவோர் ஆக மடவம் ஆக மடந்தை நாமே. `</poem>`{=html}

-   புறநானூறு 215

`<poem>`{=html} கவைக் கதிர் வரகின் அவைப்புறு வாக்கல் தாதொரு மறுகின் போதொடு
பொதுளிய வேளை வெண்பூ வெண்தயிர்க் கொளீஇ, ஆய்மகள் அட்ட அம்புளி மிதவை அவரை கொய்யுநர் ஆர
மாந்தும் 5 தென்னம் பொருப்பன் நன்னாட்டு உள்ளும் பிசிரோன் என்ப, என் உயிர்ஓம் புநனே; செல்வ்க்
காலை நிற்பினும், அல்லற் காலை நில்லலன் மன்னே. `</poem>`{=html}

-   புறநானூறு 214

`<poem>`{=html} \`செய்குவம் கொல்லோ நல்வினை!எனவே ஐயம் அறாஅர், கசடுஈண்டு காட்சி
நீங்கா நெஞ்சத்துத் துணிவுஇல் லோரே; யானை வேட்டுவன் யானையும் பெறுமே; குறும்பூழ்
வேட்டுவன் வறுங்கையும் வருமே; 5 அதனால், உயர்ந்த வேட்டத்து உயர்ந்திசி னோர்க்குச் செய்வினை
மருங்கின் எய்தல் உண்டெனின், செய்யா உலகத்து நுகர்ச்சியும் கூடும்; செய்யா உலகத்து
நுகர்ச்சி இல்லெனின், மாறிப் பிறப்பின் இன்மையும் கூடும்; 10 மாறிப் பிறவார் ஆயினும்,
இமையத்துக் கோடுயர்ந் தன்ன தம்மிசை நட்டுத், தீதில் யாக்கையொடு மாய்தல் தவத் தலையே,
`</poem>`{=html}

## உசாத்துணை

-   [புலவர் கா. கோவிந்தன் -- திரு நெல்வேலி தென்னிந்திய சைவ சித்தாந்த நூற்பதிப்புக்
    கழகம் -- சங்கத் தமிழ்ப் புலவர்
    வரிசை-3](https://www.tamildigitallibrary.in/book-detail?id=jZY9lup2kZl6TuXGlZQdjZt1k0l3&tag=%E0%AE%9A%E0%AE%99%E0%AF%8D%E0%AE%95%E0%AE%A4%E0%AF%8D%20%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%AA%E0%AF%8D%E0%AE%AA%E0%AF%81%E0%AE%B2%E0%AE%B5%E0%AE%B0%E0%AF%8D%20%E0%AE%B5%E0%AE%B0%E0%AE%BF%E0%AE%9A%E0%AF%88#book1/)
-   [தமிழ் இணைய கல்விக்கழகம்-
    புறநானூறு-222](https://www.tamilvu.org/slet/l1281/l1281pd2.jsp?bookid=28&page=51)-

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:புலவர்கள்](Category:புலவர்கள் "wikilink")
