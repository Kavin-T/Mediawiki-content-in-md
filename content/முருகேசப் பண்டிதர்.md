முருகேசப் பண்டிதர் (பூ. முருகேச பண்டிதர்) (1880 - செப்டம்பர் 3, 1898) இலங்கை
தமிழ், சைவ அறிஞர், ஈழத்து சிற்றிலக்கியப் புலவர், தமிழாசிரியர், கவிஞர். பிழைகளை
சுட்டிக் காட்டுவதில் வல்லவர் என்பதால் \'இலக்கணக் கொட்டர்\' என்று அழைக்கப்பட்டார்.

## வாழ்க்கைக் குறிப்பு {#வழககக_கறபப}

யாழ்ப்பாணம் சுன்னாகத்தில் பூதப்பிள்ளைக்கு மகனாக 1880-ல் பிறந்தார். [உடுப்பிட்டிச்
சிவசம்புப் புலவர்](சிவசம்புப்புலவர் "wikilink"), நீர்வேலிச் சிவசங்கரப் பண்டிதர்
ஆகியோரிடம் தமிழ் இலக்கண இலக்கியங்களைக் கற்றார்.

##### ஆசிரியர்கள்

-   உடுப்பிட்டிச் சிவசம்புப் புலவர்
-   நீர்வேலிச் சிவசங்கரப் பண்டிதர்

## ஆசிரியப்பணி

முருகேச பண்டிதர் கும்பகோணத்திலிருந்த கல்லூரியில் தேர்வு எழுதாமலே தலைமைப் பண்டிதராக
பணியாற்றினார். சிதம்பரம், கும்பகோணம், சென்னை, திருப்பத்தூர் ஆகிய இடங்களில்
தமிழாசிரியராக இருந்தார். சுன்னாகம், அளவெட்டி, கோப்பாய், சிறுபிட்டி, மல்லாகம்,
முதலிய இடங்களில் ஆசிரியப்பணி செய்து வந்தார். சுன்னாகம் [அ. குமாரசாமிப்
புலவர்](அ._குமாரசுவாமிப்_புலவர் "wikilink"), வண்ணார்பண்ணை நாவலர் கோட்டத்து ஆ.
முத்துத்தம்பி பிள்ளை முதலானோர் இவரின் மாணவர்கள். இவர்களை தோடஞ்ஞர்(பிழைகளை சுட்டிக்
காட்டுவதில் வல்லவர்கள்) என்றும் அழைத்தனர்.

##### மாணவர்கள்

-   அ. குமாரசாமிப் புலவர்
-   ஆ. முத்துத்தம்பி பிள்ளை

## இலக்கிய வாழ்க்கை {#இலககய_வழகக}

முருகேச பண்டிதர் கவி புனையும் ஆற்றல் கொண்டவர். கண்டனக் கவிகள், விநோதச் சிலேடை,
[நடுவெழுத்தலங்காரம்](நடுவெழுத்தலங்காரம் "wikilink") முதலிய கவிகள் பலவும்
பாடியுள்ளார். இலக்கிய ஆற்றலுடன் இலக்கணப் பயிற்சியுமிருந்ததாலும், பிறரின் இலக்கியப்
பிழைகளை சுட்ட வல்லவரும் ஆதலால் \'இலக்கணக் கொட்டர்\' என்றும் அழைக்கப்பட்டார். [ஆறுமுக
நாவலரின்](ஆறுமுக_நாவலர் "wikilink") பேரில் நிந்தாஸ்துதி பாடினார் பின்னர் இருவரும்
நண்பர்கள் ஆயினர். \'மயிலணிச் சிலேடை வெண்பா\', \'ஊஞ்சல், பதிகம்\' எழுதினார்.
சிற்றிலக்கிய வகைமைகளில் பாடல் பாடினார். \'நீதி நூறு\', \'பதார்த்த தீபிகை\' ஆகிய
நூல்களை எழுதினார்.

## மறைவு

முருகேச பண்டிதர் செப்டம்பர் 3, 1898-ல் காலமானார்.

## நூல்கள் பட்டியல் {#நலகள_படடயல}

-   குடந்தை வெண்பா
-   மயிலணிச் சிலேடை வெண்பா
-   சந்திரசேகர விநாயகர் ஊஞ்சல்
-   நீதி நூறு
-   பதார்த்த தீபிகை

## உசாத்துணை

-   Dictionary of biography of the Tamils of Ceylon, 1997 (compiled
    by S. Arumugam)
-   ஈழ நாட்டின் தமிழ் சுடர் மணிகள் -- தென்புலோலியூர் மு. கணபதிப்பிள்ளை
-   சிற்றிலக்கிய புலவர் அகராதி: ந. வீ. ஜெயராமன்
-   [17ம் - 20ம் நூற்றாண்டுகளில் வாழ்ந்த ஈழத்து சிற்றிலக்கியப் புலவர்கள், தொகுப்பு:
    கனக ஸ்ரீதரன்
    ஆஸ்திரேலியா](http://kanaga_sritharan.tripod.com/sittilakkiyam.htm#2)
-   [ஈழநாட்டின் தமிழ்ச் சுடர்மணிகள்\|மு.கணபதிப்பிள்ளை\|பாரி நிலையம் வெளியீடு,
    1967](https://noolaham.org/wiki/index.php/%E0%AE%88%E0%AE%B4%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AE%BF%E0%AE%A9%E0%AF%8D_%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%9A%E0%AF%8D_%E0%AE%9A%E0%AF%81%E0%AE%9F%E0%AE%B0%E0%AF%8D%E0%AE%AE%E0%AE%A3%E0%AE%BF%E0%AE%95%E0%AE%B3%E0%AF%8D)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:ஈழத்து ஆளுமைகள்](Category:ஈழத்து_ஆளுமைகள் "wikilink")
[Category:புலவர்கள்](Category:புலவர்கள் "wikilink")
[Category:கவிஞர்கள்](Category:கவிஞர்கள் "wikilink")
