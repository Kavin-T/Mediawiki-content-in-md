![தமிழ்ப்பிரபா](Tamil.jpg "தமிழ்ப்பிரபா") தமிழ்ப்பிரபா (பு.பிரபாகரன் ) (செப்டம்பர்
6, 1986) தமிழில் சென்னையின் வாழ்க்கையை பின்னணியாக்கி எழுதி வரும் நாவலாசிரியர்.
திரைஎழுத்தாளர். சென்னையின் ஒடுக்கப்பட்ட தலித் மக்களின் வாழ்க்கையின் துயர்களையும்
அவர்களின் பண்பாட்டுக்களியாட்டங்களையும் தமிழ்ப்பிரபா எழுதிவருகிறார்

## பிறப்பு கல்வி {#பறபப_கலவ}

தமிழ்ப்பிரபா சென்னை சிந்தாதிரிப்பேட்டையில் புஷ்பராஜ் -எலிசபெத் இணையருக்கு பிறந்தார்.
ஆரம்பக்கல்வி ஆர்.பி.சி.சி நடுநிலைப்பள்ளி சிந்தாதிரிப்பேட்டை மேல்நிலைக்கல்வி
மேல்நிலைப்பள்ளி -- சிந்தாதிரிப்பேட்டை. இளங்கலை வணிகவியல் பச்சையப்பன் கல்லூரி
சிந்தாதிரிப்பேட்டை.

## தனிவாழ்க்கை

தமிழ்ப்பிரபா திவ்யாவை 2016-ல் மணந்தார். இரண்டு மகள்கள், சாரல் மற்றும் தோகை.
கணக்கியல்துறையில் பணியாற்றினார். பின்னர் ஆனந்தவிகடன் இதழில் சிலகாலம் பணியாற்றியபின்
முழுநேரத் திரைஎழுத்தாளராக இருக்கிறார்

## இலக்கியவாழ்க்கை

தமிழ்ப்பிரபாவின் முதல் படைப்பு பேட்டை என்னும் நாவல். 2017-ல் எழுதிய இந்நாவல் 2018-ல்
வெளிவந்தது. இலக்கிய ஆக்கத்தில் செல்வாக்கு செலுத்திய முன்னோடிகள் என தஸ்தாவ்ஸ்க்கி, ஜாக்
லண்டன், டால்ஸ்டாய், ஆதவன், தோப்பில் முகமது மீரான், ஜெயமோகன், இமயம் ஆகியோரைக்
குறிப்பிடுகிறார்.

## இலக்கிய இடம் {#இலககய_இடம}

தமிழ்ப்பிரபா சென்னைவாழ் அடித்தள மக்களின் மொழியையும் பண்பாட்டையும் யதார்த்தவாத
அழகியல்முறைப்படி எழுதியவர்.பகடியும் விமர்சனமும் கலந்த நடைகொண்டவர்.

## படைப்புகள்

##### நாவல்

-   பேட்டை (2018)
-   கோசலை (2023)

## திரைப்படம்

-   சார்பட்டா பரம்பரை

## விருதுகள்

-   சுஜாதா விருது (சிறந்த நாவல் 2018)
-   தமுஎகச (சிறந்த விளிம்புநிலை படைப்பிற்கான விருது 2018)

## இணைப்புகள்

-   [இந்தப் புத்தகக் கண்காட்சியில் -- சுனில்
    கிருஷ்ணன்](https://www.jeyamohan.in/178087/)
-   [கோசலை: எஸ்.
    ராமகிருஷ்ணன்](https://www.sramakrishnan.com/%E0%AE%95%E0%AF%8B%E0%AE%9A%E0%AE%B2%E0%AF%88/)
-   [தமிழ்ப்பிரபா: கோசலை நூல் வெளியீட்டு விழா:
    ஏற்புரை](https://www.youtube.com/watch?v=sXuyFSY6RK4&ab_channel=ShrutiTVLiterature)
-   [The Chennai they don\'t tell you about: A conversation with writer
    Tamil Prabha \| Pa
    Ranjith](https://www.youtube.com/watch?v=6s4xPtRlAtY&ab_channel=CinemaExpress)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:எழுத்தாளர்கள்](Category:எழுத்தாளர்கள் "wikilink")
[Category:நாவலாசிரியர்கள்](Category:நாவலாசிரியர்கள் "wikilink")
