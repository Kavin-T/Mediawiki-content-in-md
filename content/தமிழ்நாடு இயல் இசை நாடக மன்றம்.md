![தமிழ்நாடு இயல் இசை நாடக
மன்றம்](Iyal_Isai_Naadaga_Manram.jpg "தமிழ்நாடு இயல் இசை நாடக மன்றம்")
'தமிழ்நாடு இயல் இசை நாடக மன்றம்' என்பது தமிழ்நாட்டின் பாரம்பரியக் கலைகளை வளர்க்கும்
நோக்கத்துடன் தொடங்கப்பட்ட அரசு அமைப்பு. \'சங்கீத நாடக சங்கம்' என்ற பெயரில் 1955-ல்
தொடங்கப்பட்ட இவ்வமைப்பு, 1973-ல், \'தமிழ்நாடு இயல் இசை நாடக மன்றம்' எனப் பெயர் மாற்றம்
செய்யப்பட்டது.

## நோக்கம்

மத்திய அரசின் கலாச்சாரத்துறையின் கீழ் செயல்படும் மத்திய சங்கீத நாடக அகாதமியின்
நோக்கங்களை மாநில அளவில் நிறைவேற்றுவதும், தொன்மையும், நீண்ட நெடிய பாரம்பரியமிக்க
தமிழகக் கலைகளை போற்றிப் பாதுகாப்பதும் இதன் நோக்கங்கள்.

## செயல்பாடுகள்

இவ்வமைப்பின் மூலம் நாட்டுப்புற கலைகள், நாடகம், தெருக்கூத்து , பரத நாட்டியம் போன்ற
நிகழ்வுகள் நடத்தப்படுகின்றன. தமிழக அரசின் மூலம் தேர்ந்தெடுக்கப்படும் தலைவர்,
செயலாளர்கள், பொறுப்பாளர்கள் இம்மன்றத்தின் செயல்பாடுகளைக் கவனிக்கின்றனர். இவர்கள் பதவிக்
காலம் மூன்று ஆண்டுகள்.

கீழ்க்காணும் திட்டப்பணிகளை இவ்வமைப்பு முன்னெடுக்கிறது.

-   தகுந்த கலைஞர்களை அடையாளம் கண்டு \'கலைமாமணி\' விருது வழங்குதல்.
-   நலிந்த நிலையில் வாழும் கலைஞர்களுக்கு மாதம் தோறும் நிதியுதவி வழங்குதல்.
-   புகழ்பெற்ற மறைந்த கலைஞர்களின் குடும்பங்களுக்கு குடும்பப் பராமரிப்பு நிதியுதவி
    வழங்குதல்.
-   மாநிலங்களிடையே கலைக் குழுக்களைப் பரிமாற்றம் செய்தல்.
-   இளம் கலைஞர்கள் ஊக்குவிப்புத் திட்டம்.
-   கிராமியகலைஞர்கள்/கலைக்குழுக்களுக்கு இசைக்கருவிகள், ஆடை ஆபரணங்கள் வாங்கிட
    நிதியுதவி வழங்குதல்.
-   சிறந்த நாடகங்கள் உருவாக்கிட நாடகக் குழுக்களுக்கு நிதியுதவி வழங்குதல்.
-   சிறந்த நாட்டிய நாடகம் உருவாக்கிட நிதியுதவி வழங்குதல்.
-   அரும்பெரும் கலை நூல்களை வெளியிட நிதியுதவி வழங்குதல்.
-   தொன்மையான கலை வடிவங்களை ஆவணமாக்குதல்.
-   கலை விழாக்கள் நடத்துதல்.
-   புகழ்மிக்க கலைஞர்களுக்கு \'பாரதி\', \'எம்.எஸ்.சுப்புலட்சுமி\' மற்றும்
    \'பாலசரஸ்வதி\' ஆகியோர் பெயரில் அகில இந்திய அளவிலான விருதுகள் வழங்கிச்
    சிறப்பு செய்தல்.

இதுவரை இம்மன்றத்தின் மூலம் சுமார் இரண்டாயிரம் பேர் \'கலைமாமணி' விருது பெற்றுள்ளனர்.

## உசாத்துணை

-   [தமிழக அரசின் கலைப் பாண்ட்டுத் துறை இணைய
    தளம்](https://artandculture.tn.gov.in/ta/%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%A8%E0%AE%BE%E0%AE%9F%E0%AF%81-%E0%AE%87%E0%AE%AF%E0%AE%B2%E0%AF%8D-%E0%AE%87%E0%AE%9A%E0%AF%88-%E0%AE%A8%E0%AE%BE%E0%AE%9F%E0%AE%95-%E0%AE%AE%E0%AE%A9%E0%AF%8D%E0%AE%B1%E0%AE%AE%E0%AF%8D)
-   [நாடகக்கலை](https://tamizhnatakavaralaru.blogspot.com/)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
