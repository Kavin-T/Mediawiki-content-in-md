![அந்தநாள்,ராணிமுத்து-1970](Antha_naal.jpg "அந்தநாள்,ராணிமுத்து-1970") ![ராணி
முத்து](Constable_kandasamy.jpg "ராணி முத்து") ராணி முத்து (1969) தமிழில்
வெளிவந்த மாத இதழ். மாதம் ஒரு நாவலை வெளியிட்டது. மாதநாவல் என பின்னர் அழைக்கப்பட்ட
வெளியீட்டுமுறையை தொடங்கிவைத்தது. தினத்தந்தி குழுமம் இந்த இதழை வெளியிடுகிறது.

## வெளியீடு

மலிவு விலையில் புத்தகங்களை பரவலாக கொண்டுசேர்க்கவேண்டும் என்னும் நோக்கத்துடன்
[தினத்தந்தி](தினத்தந்தி "wikilink") குழுமத்தின் [ராணி
வாராந்தரி](ராணி_வாராந்தரி "wikilink") இதழின் ஆசிரியர்குழுவில் இருந்து ராணி
முத்து மாத இதழ் வெளியிடப்பட்டது. இல்லம்தோறும் நூலகம் என்று
[சி.என்.அண்ணாத்துரை](சி.என்.அண்ணாத்துரை "wikilink") சொன்னதை நனவாக்கும் முயற்சி என
அறிவிக்கப்பட்டது. ஜனவரி 1, 1969 முதல் ராணிமுத்து வெளியிடப்பட்டது. ஒரு ரூபாய்க்கு
ஒரு நாவல் என அறிவிக்கப்பட்டது. முதல் இதழாக [அகிலன்](அகிலன் "wikilink") எழுதிய
பொன்மலர் வெளியாகியது

## விற்பனை

பொன்மலர் நாவல் ஐம்பதாயிரம் பிரதிகள் விற்பனையாகி சாதனை படைத்தது என ராணி முத்து இதழ்
1977-ல் தன் வெற்றியை அறிவிக்கையில் குறிப்பிட்டது.
[கல்கி](கல்கி_(எழுத்தாளர்) "wikilink"), [மு.
வரதராசன்](மு._வரதராசன் "wikilink") போன்ற புகழ்பெற்ற எழுத்தாளர்களின் படைப்புகளும்
[புதுமைப்பித்தன்](புதுமைப்பித்தன் "wikilink"), [ஆர்.
சண்முகசுந்தரம்](ஆர்._சண்முகசுந்தரம் "wikilink"), [நீல
பத்மநாபன்](நீல_பத்மநாபன் "wikilink") போன்ற இலக்கியப்படைப்பாளர்களின் நாவல்களும்,
க.பஞ்சாபகேசன், எம்.ஆர்.ராஜம்மா போன்ற அறியப்படாத எழுத்தாளர்களின் நாவல்களும்
ராணிமுத்துவில் வெளிவந்தன. நூறாவது நாவலாக [சாண்டில்யன்](சாண்டில்யன் "wikilink")
எழுதிய நாகதீபம் வெளிவந்தது. தொடக்க காலத்தில் ஏற்கனவே வெளிவந்த நாவல்கள் பக்க
அளவுக்கேற்ப சுருக்கப்பட்டு வெளியிடப்பட்டன. பின்னர் வெவ்வேறு மாத நாவல் வெளியீடுகளுடன்
போட்டியிடும்பொருட்டு புதிய மர்மநாவல்கள் மட்டும் வெளியிடப்பட்டன.

## உசாத்துணை

-   [வாசிப்பும், யோசிப்பும் 351 கிடைத்தது சாண்டில்யனின் ஜீவபூமி (ராணிமுத்து) --
    இரவி](https://iravie.com/351-2/)
-   [நினைவுக் குறிப்பிலிருந்து.\~ மின்னல்
    வரிகள்](https://minnalvarigal.blogspot.com/2018/04/blog-post_22.html)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:இதழ்கள்](Category:இதழ்கள் "wikilink")
