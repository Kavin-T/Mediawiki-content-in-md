![வில்லியம் பான் ஆடிஸ்](William_Bawn_Addis.jpg "வில்லியம் பான் ஆடிஸ்") ![ஆடிஸ்
கல்லறை ](ஆடிஸ்_கல்லறை_.jpg "ஆடிஸ் கல்லறை ") ![கோவை இமானுவேல்
தேவாலயம்](கோவை_இமானுவேல்_சர்ச்.jpg "கோவை இமானுவேல் தேவாலயம்") வில்லியம் பான் ஆடிஸ்
(William Bawn Addis) (செப்டெம்பர் 17, 1800- பிப்ரவரி 18,1871) கிறிஸ்தவ
மதப்பணியாளர். கோவையில் பணியாற்றினார். கோவையின் கல்வி வளர்ச்சிக்கு பங்களிப்பாற்றியவர்.

## பிறப்பு, கல்வி {#பறபப_கலவ}

வில்லியம் பான் ஆடிஸ் செப்டெம்பர் 17,1800-ல் இங்கிலாந்திலுள்ள பிரிஸ்டல் (Bristol)
மாகாணத்தில் ஹாப்ரோக் (Habrook) என்னும் ஊரில் ஜேம்ஸ் ஆடிஸ்- எலிசபெத் ஆடிஸ் இணையருக்குப்
பிறந்தார். விண்டர்போன் (Winterbourne, Gloucestershire) எனுமிடத்தில் அவருக்கு
திருமுழுக்கு செய்யப்பட்டது. ஹோக்ஸ்டன் மிஷன் கல்லூரியில் (Mission College, Hoxton)
கல்வி பயின்றார்.

## தனிவாழ்க்கை

வில்லியம் பான் ஆடிஸ் [சூசன்னா எமிலியா ஆடிஸ்ஸ](சூசன்னா_எமிலியா_ஆடிஸ் "wikilink")ை
டிசம்பர் 1827-ல் நாகர்கோயிலில் திருமணம் செய்துகொண்டார். அவர்களின் மகன் சார்ல்ஸ் ஜேம்ஸ்
ஆடிஸ் மதப்பணியாளர்.

## மதப்பணி

வில்லியம் பான் ஆடிஸ் லண்டன் மிஷன் அமைப்பின் ஊழியராக ஏப்ரல் 10,1827-ல் லண்டனில் இருந்து
கிளம்பி இந்தியா வந்தார். அக்டோபர் 5, 1827 அன்று கொல்லம் மிஷன் சார்பாக கேரளமாநிலம்
கொல்லத்தில் பள்ளி ஆசிரியராகப் பணியேற்றார். மதப்பணியில் ஈடுபாடுகொண்டிருந்த ஆடிஸ்
நாகர்கோயில் லண்டன் மிஷன் இறையியல் கல்லூரிக்கு அனுப்பப்பட்டார். அங்கே அவருக்கு [ஜான்
பால்மர்](ஜான்_பால்மர் "wikilink") தமிழ் கற்பித்தார். ஆகஸ்ட் 13,1828 அன்று
நாகர்கோயிலில் அவருக்கு [சார்ல்ஸ் மீட்](சார்ல்ஸ்_மீட் "wikilink") குருத்துவப் பட்டம்
அளித்தார்.

ஆடிஸ் ஜான் பால்மருடன் அக்டோபர் 20, 1830 அன்று கோவைக்கு வந்து அங்கே லண்டன் மிஷன்
பொறுப்பை ஏற்றுக்கொண்டார். 1831-ல் ஆடிஸ் கோவையில் இம்மானுவேல் தேவாலயத்தைக் கட்டினார்.

1850-ல் ஆடிஸின் மகன் சார்ல்ஸ் ஜேம்ஸ் ஆடிஸ் மதப்பணிகளுக்கு துணைப்பொறுப்பை ஏற்றார்.
1861-ல் பக்கவாதம் வந்து உடல்நலம் குன்றியிருந்த வில்லியம் ஆடிஸ் தன் பொறுப்புகளில்
இருந்து விலகிக்கொண்டார். எஞ்சிய வாழ்நாளை நீலகிரி குன்னூரில் செலவிட்டார்.

## கல்விப்பணி

கோவை மரக்கடையில் கிறித்துவப்பேட்டையில் 1831-ல் லண்டன் மிஷன் சொசைட்டியால் ஆரம்பிக்கப்பட்ட
வெர்னாகுலர் பள்ளியை ஆடிஸும் அவர் மனைவி சூசன்னா எமிலியா ஆடிஸும் நடத்தினர். சூசன்னா
அங்கே முதல் ஆசிரியை. அதே ஆண்டில், லண்டன் மிஷன் சொசைட்டியால் இன்னொரு தொடக்கப்பள்ளி
ராஜவீதியில் துவங்கப்பட்டு, பிறகு அது, 1898-ல் யூனியன் ஹைஸ்கூல் தெருவுக்கு
இடம்பெயர்ந்தது. சி.எஸ்.ஐ மேல்நிலைப்பள்ளியாக மாற்றமடைந்துள்ளது

## மறைவு

வில்லியம் பான் ஆடிஸ் பிப்ரவரி 18, 1871 அன்று உடல்நலம் குன்றி மறைந்தார். அவருடைய உடல்
குன்னூர் அனைத்துப் பரிசுத்தவான்கள் ஆலயத்து கல்லறைத்தோட்டத்தில் அடக்கம் செய்யப்பட்டது (All
Saints\' Church, Coonoor, Tamil Nadu, India)

## வரலாற்று இடம் {#வரலறற_இடம}

கோவையில் சீர்திருத்த கிறிஸ்தவத்தை தொடங்கி வைத்தவர் ஆடிஸ். கோவையின் ஆங்கிலக் கல்வி
வளர்ச்சிக்குப் பணியாற்றியவர்.

## உசாத்துணை

-   [A Brief Account of the First Thirty Years of the Coimbatoor
    Mission, South
    India](https://books.google.co.in/books/about/A_Brief_Account_of_the_First_Thirty_Year.html?id=QzUoQwAACAAJ&redir_esc=y)
-   <http://www.spuddybike.org.uk/familyhistory/madras/priests/detail/priest_33077.html>
-   <https://www.findagrave.com/memorial/124855409/william-bawn-addis>
-   <https://www.fibis.org/wp-content/uploads/2018/03/J19.pdf>
-   <https://www.christies.com/en/lot/lot-5722897>

`{{Finalised}}`{=mediawiki}

[Category:Spc](Category:Spc "wikilink") [Category:Tamil
Content](Category:Tamil_Content "wikilink")
[Category:கிறிஸ்தவம்](Category:கிறிஸ்தவம் "wikilink") [Category:கிறிஸ்தவ
மதப்பணியாளர்கள்](Category:கிறிஸ்தவ_மதப்பணியாளர்கள் "wikilink")
