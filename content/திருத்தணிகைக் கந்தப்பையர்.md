![திருத்தணிகைக் கந்தப்பையர்
(நன்றி-தினமலர்)](Kanthappaiyar.png "திருத்தணிகைக் கந்தப்பையர் (நன்றி-தினமலர்)")
திருத்தணிகைக் கந்தப்பையர் (கந்தப்ப தேசிகர், கந்தப்பையர்) (18-ஆம் நூற்றாண்டு பிற்பகுதி)
பழந்தமிழ் நூல்களைப் பதிப்பித்த பதிப்பாளராகவும், தமிழ்ப் புலவராகவும் அறியப்படுகிறார்.

## பிறப்பு, கல்வி {#பறபப_கலவ}

இவர் 18 -ஆம் நூற்றாண்டின் பிற்பகுதியில் திருத்தணியில் ஒரு செல்வந்தர் குடும்பத்தில்
பிறந்தார். இவர் தன் தந்தையிடம் ஆரம்பக்கல்வியும், இராமனுஜக் கவிராயர் என்பவரிடம் தமிழ்
கல்வியும் கற்றார். பின்னர் கச்சியப்ப முனிவரிடம் சைவ சமய நூல்களைப் பயின்றார்.

## தனிவாழ்க்கை

இவருக்கு தெய்வானை, வள்ளி என்ற இரு மனைவிகள், இருவரும் சகோதரிகள், இருவருக்கும்
முறையே விசாகப் பெருமாள், சரவணப்பெருமாள் என்று இரு மகன்கள் பிறந்தனர். இருவரும் பல
நூல்களை தமிழில் அச்சில் கொண்டுவந்ததில் முன்னோடிகளாக அறியப்படுகிறார்கள்.

## வாழ்க்கைக் பதிவுகள் {#வழககக_பதவகள}

இவருடைய குன்ம நோயை இவருடைய ஆசிரியர் *திருத்தணிகை ஆற்றுப்படை* என்ற பனுவல் மூலமாக
குணப்படுத்தினார் என்று சொல்லப்படுகிறது. ![*திருத்தணிகைச் சந்நிதி முறை
(*நன்றி-books.google.co.in)](Tirutanigai_sannithi_murai.png "திருத்தணிகைச் சந்நிதி முறை (நன்றி-books.google.co.in)")

## பங்களிப்புகள்

இவர் *பழமலை அந்தாதி*, *செந்தில் நிரொட்டக யமக அந்தாதி* முதலிய நூல்களுக்கு உரை
எழுதி வெளியிட்டார். மேலும் *பஞ்ச லட்சண வசனம்*, *பஞ்ச லட்சண வினாவிடை* ஆகிய நூல்களை
எழுதி வெளியிட்டார்.

*கல்லார மகாத்மியம்* என்ற வடமொழி நூலை தமிழில் *தணிகாசலப் புராணம்* என்ற நூலாக
மொழிபெயர்த்துள்ளார்.

இவர் இயற்றிய *திருத்தணிகை உலா* எனும் நூலில்தான் முதன்முதலில் தமிழின்
ஐம்பெருங்காப்பியங்கள் பற்றி தெளிவாகக் குறிப்பிடப்பட்டதாகச் சொல்லப்படுகிறது.

`<poem>`{=html}

`சிந்தா மணியாம் சிலப்பதிகாரம் படைத்தான்`\
`நந்தா மணிமே கலைபுனைந்தான் - நந்தா`\
`வளையா பதிதருவான் வாசகனுக்கு ஈந்தான்`\
`திளையாத குண்டலகே சிக்கும்`

`</poem>`{=html}

## நூல்கள்

##### இயற்றிய நூல்கள் {#இயறறய_நலகள}

-   திருத்தணிகைப் பிள்ளைத்தமிழ்
-   திருத்தணிகை அந்தாதி
-   திருத்தணிகைக் கலம்பகம்
-   திருத்தணிகை உலா
-   ஐங்கரமாலை
-   தயாநிதி மாலை
-   வேலாயுத சதகம்
-   மயிற்பத்து
-   சேவற்பத்து
-   வேற்பத்து
-   சீர்ப்பாதப்பத்து
-   மலைப்பத்து

இந்த நூல்களில் உள்ள 648 பாடல்களையும் *திருத்தணிகைச் சந்நிதி முறை* என்ற ஒற்றை நூலாக
திருத்தணி முருகன் கோவிலில் அரங்கேற்றினார்.

##### மொழிபெயர்ப்புகள்

-   கல்லார மகாத்மியம்

##### மற்ற நூல்கள் {#மறற_நலகள}

-   பஞ்ச லட்சண வசனம்
-   பஞ்ச லட்சண வினாவிடை

##### உரைகள்

-   பழமலை அந்தாதி
-   செந்தில் நிரொட்டக யமக அந்தாதி

## உசாத்துணை

-   [தமிழ் இணையக் கல்விக் கழகம் - கலைக்களஞ்சியம் - 3 வது தொகுதி - பக்கம்
    191](https://www.tamilvu.org/ta/library-kalaikalangiyam-lkk03-html-lkk03191-95720)
-   [தினமலர் கட்டுரை - கந்தப்ப தேசிகர் -செப்டம்பர் 24,
    2013](https://temple.dinamalar.com/news_detail.php?id=22602)
-   [திருத்தணிகைக் கலம்பகம் - மறுபதிப்பு வருடம் 2001 - தஞ்சை சரசுவதி மகால்
    நூலகம்](https://www.tamildigitallibrary.in/admin/assets/book/TVA_BOK_0008453_%E0%AE%A4%E0%AE%A3%E0%AE%BF%E0%AE%95%E0%AF%88%E0%AE%95%E0%AF%8D_%E0%AE%95%E0%AE%B2%E0%AE%AE%E0%AF%8D%E0%AE%AA%E0%AE%95%E0%AE%AE%E0%AF%8D.pdf)
-   [திருத்தணிகைச் சந்நிதி - வருடம் 1880 Google book
    இணைப்பு](https://books.google.co.in/books?id=qjo2AQAAMAAJ&printsec=frontcover&source=gbs_ge_summary_r&cad=0#v=onepage&q&f=false)
-   [திருத்தணி உலா - குறிப்பு -
    tamilvu.org](https://www.tamilvu.org/courses/degree/p104/p1041/html/p1041113.htm)
-   [தமிழ் புலவர் வரிசை - எட்டாம் புத்தகம் - சு. அ. ராமசாமிப்
    புலவர்](https://ia800903.us.archive.org/17/items/dli.jZY9lup2kZl6TuXGlZQdjZQ6juMy.TVA_BOK_0007670/TVA_BOK_0007670_%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%AA%E0%AF%8D_%E0%AE%AA%E0%AF%81%E0%AE%B2%E0%AE%B5%E0%AE%B0%E0%AF%8D_%E0%AE%B5%E0%AE%B0%E0%AE%BF%E0%AE%9A%E0%AF%88_text.pdf)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
