![பழனியாண்டி சிறுகதை (நன்றி: அரவிந்த்
சுவாமிநாதன்)](பழனியாண்டி_சிறுகதை.jpg "பழனியாண்டி சிறுகதை (நன்றி: அரவிந்த் சுவாமிநாதன்)")
வேங்கடலட்சுமி (20-ஆம் நூற்றாண்டின் தொடக்க காலம்) தமிழின் தொடக்ககால நாவலாசிரியர்களில்
ஒருவர். \'தங்கம்மாள்\' நாவல் இவரின் குறிப்பிடத்தகுந்த படைப்பு.

## வாழ்க்கைக் குறிப்பு {#வழககக_கறபப}

வேங்கடலட்சுமி பாலக்காட்டைச் சேர்ந்தவர். மலையாளம் பேசும் பின்னணி கொண்டவர். இவரது
நாவலுக்கு [தி.ஜ. ரங்கநாதன்](தி._ஜ._ரங்கநாதன் "wikilink") முன்னுரை வழங்கினார்.
நாவலை வெளியிட [வி.குப்புசாமி ஐயர்](அல்லயன்ஸ்_வி._குப்புஸ்வாமி_ஐயர் "wikilink")
உதவினார்.

## இலக்கிய வாழ்க்கை {#இலககய_வழகக}

வேங்கடலட்சுமியின் \'பழனியாண்டி\' என்னும் சிறுகதை 1944-ல்
[குமரிமலர்](குமரிமலர் "wikilink") இதழில் வெளியானது.
[கல்கி](கல்கி_(வார_இதழ்) "wikilink"), [காவேரி](காவேரி_(இதழ்) "wikilink"),
[கலைமகள்](கலைமகள் "wikilink"), [மங்கை](மங்கை "wikilink"),
[சுதேசமித்திரன்](சுதேசமித்திரன் "wikilink") போன்ற இதழ்களில் இவரது படைப்புகள்
வெளியாகியுள்ளன. கல்கி இதழில் சிறுகதைகள் பல எழுதியுள்ளார். இவரது குறிப்பிடத்தகுந்த
நாவல்களுள் ஒன்று 'தங்கம்மாள்'. \'அந்தகன் குழலோசை\', \'சங்கமித்திரை\' ( நாடகம் )
போன்றவை இவரது பிற படைப்புகள். இவரது சிறுகதைகள் தொகுக்கப்பட்டு, மோகினி முதலிய
கதைகள்\' என்ற தலைப்பில் அல்லயன்ஸ் பதிப்பகம் மூலம் வெளியாகியுள்ளன.

## இலக்கிய இடம் {#இலககய_இடம}

வேங்கடலட்சுமி அவரது காலத்தின் குறிப்பிடத்தகுந்த நாவலாசிரியர்களுள் ஒருவர். தங்கம்மாள்
நாவல் பற்றி [அம்பை](அம்பை "wikilink"), \"1944-ஆம் ஆண்டு \'தங்கம்மாள்\' என்ற நாவல்
வேங்கடலட்சுமியால் எழுதப் பெற்றது. இவர் பிறப்பால் மலையாளி ஆயினும் நல்ல தமிழில் இவர்
நாவல் படைத்துள்ளார்\" என்று குறிப்பிடுகிறார்.

## நூல்கள் பட்டியல் {#நலகள_படடயல}

##### நாவல்

-   தங்கம்மாள் (1944)

##### பிற

-   அந்தகன் குழலோசை
-   சங்கமித்திரை (நாடகம்)
-   பழனியாண்டி (சிறுகதை)
-   மோகினி முதலிய கதைகள் (சிறுகதைத் தொகுப்பு)

## உசாத்துணை

-   [விடுதலைக்கு முந்தைய பெண் நாவலாசிரியர்கள்-
    பழனியப்பன்](https://books.google.co.in/books?id=25dQDwAAQBAJ&pg=PT7&lpg=PT7&dq=%E0%AE%B9%E0%AE%BF%E0%AE%A4%E0%AE%95%E0%AE%BE%E0%AE%B0%E0%AE%A3%E0%AE%BF&source=bl&ots=TP8iYxtDX9&sig=ACfU3U3mteVfjrmYqduYxnCHRRmJ_HjTTA&hl=en&sa=X&ved=2ahUKEwil8_KatpH2AhW0SGwGHe3TCc4Q6AF6BAgLEAM#v=onepage&q=%E0%AE%B9%E0%AE%BF%E0%AE%A4%E0%AE%95%E0%AE%BE%E0%AE%B0%E0%AE%A3%E0%AE%BF&f=false)
-   \"விடுதலைக்கு முந்தைய தமிழ்ச் சிறுகதைகள் - 2 (பெண்ணெழுத்து - 1 :
    1907-1947)\"; தேர்வும் தொகுப்பும்: அரவிந்த சுவாமிநாதன்; 2021; யாவரும்
    பப்ளிஷர்ஸ்.

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:நாவலாசிரியர்கள்](Category:நாவலாசிரியர்கள் "wikilink")
