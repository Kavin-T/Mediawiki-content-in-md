```{=mediawiki}
{{Read English|Name of target article=Gajambhikai|Title of target article=Gajambhikai}}
```
![கெளரி (சிறுகதை) (நன்றி: அரவிந்த்
சுவாமிநாதன்)](கெளரி_(சிறுகதை).jpg "கெளரி (சிறுகதை) (நன்றி: அரவிந்த் சுவாமிநாதன்)"){width="332"
height="332"} கஜாம்பிகை தமிழின் தொடக்க கால எழுத்தாளர்களில் ஒருவர். ஸ்ரீமதி (எ)
அம்பரீஷோபாக்கியானம் முக்கியமான படைப்பு. குறுகிய காலத்திலேயே மூன்று பதிப்புகளைக்
கண்டது.

## வாழ்க்கைக் குறிப்பு {#வழககக_கறபப}

கஜாம்பிகை பிரம்மஸ்ரீ சிவானந்த யோகீஸ்வரரின் இளைய மகளாக திருச்சியில் பிறந்தார். தந்தை
\'திருச்செந்தில் வெண்பா அந்தாதி' முதலிய நூல்களை எழுதிய சமய, தத்துவவாதி.
[ஆனந்தபோதினி](ஆனந்தபோதினி "wikilink") இதழில் பல இலக்கிய, ஆன்மீக, சமயக்
கட்டுரைகளையும் தொடர்ந்து எழுதினார். 'பிரம்மவித்யா', \'ஆரிய ஜனப் பிரியன்' போன்ற
இதழ்களின் துணையாசிரியர். கஜாம்பிகையின் அக்காள் பாலசரஸ்வதி
[தேவகுஞ்சரியம்மாள](தேவகுஞ்சரியம்மாள் "wikilink")ும் எழுத்தாளர். இலக்கியச் சூழலில்
கஜாம்பிகை வளர்ந்தார். இவரது பிற வாழ்க்கைக் குறிப்புகள் கிடைக்கவில்லை.

##### வேறு பெயர்கள் {#வற_பயரகள}

-   கஜாம்பாள்
-   கஜாம்பிகை அம்மாள்

## இலக்கிய வாழ்க்கை {#இலககய_வழகக}

ஸ்ரீமதி (எ) அம்பரீஷோபாக்கியானம், ஞானாம்பாள் போன்ற கதைகளை எழுதினார்.
அம்பரீஷோபாக்கியானம் என்பது அம்பரீஷன் எனும் மன்னனின் புராணக் கதை. இந்நூலின் மூன்றாம்
பதிப்பு 1917-ல் வெளிவந்தது. \'ஞானாம்பாள்' ஒரு சமூக நாவல். 1920-ல் நான்காம் பதிப்பு
கண்டது. இவரது கதைகள் குறுகிய காலத்திற்குள்ளேயே பல பதிப்புகள் கண்டதன் மூலம் இவரின்
கதைகளுக்கு இருந்த வரவேற்பை அறியலாம். 1907-ல்
[சக்ரவர்த்தினிய](சக்ரவர்த்தினி "wikilink")ில் எழுதிய [கெளரி](கெளரி "wikilink")
என்ற சிறுகதை புகழ்பெற்றது. வேறு சிறுகதைகள் எழுதியிருக்கிறாரா என்பது பற்றி அறிய
முடியவில்லை.

## நூல்கள்

-   ஸ்ரீமதி (எ) அம்பரீஷோபாக்கியானம்
-   ஞானாம்பாள்
-   கெளரி (சிறுகதை)

## உசாத்துணை

-   \"விடுதலைக்கு முந்தைய தமிழ்ச் சிறுகதைகள் - 2 (பெண்ணெழுத்து - 1 :
    1907-1947)\"; தேர்வும் தொகுப்பும்: அரவிந்த சுவாமிநாதன்; 2021; யாவரும்
    பப்ளிஷர்ஸ்.

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:எழுத்தாளர்கள்](Category:எழுத்தாளர்கள் "wikilink")
