![ஏ.எஸ்.ராகவன்](ASR_pic_thendral.jpg "ஏ.எஸ்.ராகவன்")
`{{Read English|Name of target article=A.S. Raghavan|Title of target article=A.S. Raghavan}}`{=mediawiki}

ஏ.எஸ்.ராகவன் (1928 - 2012) தமிழ் எழுத்தாளர். தமிழ் பொதுவாசிப்புக்குரிய இதழ்களில்
சிறுகதைகளும் தொடர்கதைகளும் எழுதினார்

## பிறப்பு கல்வி {#பறபப_கலவ}

ஏ.எஸ்.ராகவன் 1928-ல் கரூரில் பிறந்தார். பள்ளியிறுதிவரை கரூரில் கல்விகற்றார்.
![ஏ.எஸ்.ராகவன்](ஏ.எஸ்.ராகவன்2.png "ஏ.எஸ்.ராகவன்")

## தனிவாழ்க்கை

ஏ.எஸ்.ராகவன் தென்னக ரயில்வேயில் பணியாற்றினார். எழுத்தாளர் [இந்திரா
சௌந்தர்ராஜன்](இந்திரா_சௌந்தர்ராஜன் "wikilink") ஏ.எஸ்.ராகவனின் தம்பியின் மகன்.
இவருக்கு மூன்று மகன்கள் மூன்று மகள்கள். அவர்களில் ராஜரிஷி (வெங்கடேசன்) , ஷைலஜா
(மைதிலி நாராயணன்) இருவரும் எழுத்தாளர்கள்.

## இலக்கிய வாழ்க்கை {#இலககய_வழகக}

![மனிதன், விகடன்](Manithan-1.jpg "மனிதன், விகடன்") ஏ.எஸ்.ராகவன் தன் 22 வயதில்
\'சலீமா பேகம்\' என்னும் கதையை எழுதி அது [ஆனந்த விகடன்](ஆனந்த_விகடன் "wikilink")
இதழில் வெளிவந்தது. தொடர்ந்து தமிழ் வார இதழ்களில் கதைகளை எழுதினார். ஆனந்தவிகடன்
வெள்ளிவிழா போட்டியில் \'மனிதன்\' என்னும் நாவல் பரிசு பெற்றது. அதே ஆண்டில் சிறுகதை,
நாடகம் இரண்டுக்கும் ஆனந்த விகடன் அளித்த பரிசைப் பெற்றார்.

## அமைப்புச்செயல்பாடு

திரிலோக சீதாராமின் நெருக்கமான மாணவர்.
[திருலோகசீதாராம்](திருலோக_சீதாராம் "wikilink"),
[மீ.ப.சோமு](மீ.ப.சோமு "wikilink"), [டி.என்.சுகி
சுப்ரமணியன்](டி.என்.சுகி_சுப்ரமணியன் "wikilink"), கிருஷ்ணசாமி ரெட்டியார்
ஆகியோருடன் இணைந்து திருச்சி எழுத்தாளர் சங்கம் என்னும் அமைப்பை உருவாக்கினார். அதன்
செயலாளராக இருந்து எழுத்தாளர் மாநாடுகளை நடத்தினார்

## மறைவு

ஏ.எஸ். ராகவன் ஜூலை 8 , 2012-ல் மறைந்தார்.

## விருதுகள்,பரிசுகள்

-   இலக்கியசிந்தனை பரிசு - பின்னணி சிறுகதைக்காக (தேர்வு
    [அ.சீனிவாசராகவன்](அ.சீனிவாசராகவன் "wikilink"))
-   ஆனந்த விகடன் நாவல்போட்டி விருது -மனிதன்
-   கலைமகள் நாவல் போட்டி பரிசு

## இலக்கியஇடம்

தமிழ்ப் பொதுவாசிப்புச் சூழலில் மரபான விழுமியங்களை குடும்பவாழ்க்கைப் பின்னணியில்
சித்தரித்த எழுத்தாளர்கள் இரண்டு மரபைச் சேர்ந்தவர்கள். தமிழ்த்தொன்மை, தமிழர் விழுமியங்கள்
என உருவகித்துக்கொண்டு எழுதியவர்கள் ஒருவரிசை.
[மு.வரதராசனார்](மு._வரதராசன் "wikilink") அதற்கு உதாரணம். இந்துமதம் சார்ந்த
விழுமியங்களை உள்ளடக்கமாக கொண்டு எழுதியவர்கள் [சக்கரவர்த்தி
ராஜகோபாலாசாரியார்ர](சக்கரவர்த்தி_ராஜகோபாலாசாரியார் "wikilink")ை முதன்மை
ஆளுமையாகக் கொண்டவர்கள். [கு.ராஜவேலு](கு.ராஜவேலு "wikilink"), மீப.சோமு
போன்றவர்கள் அவ்வரிசை. ஏ.எஸ்.ராகவன் அந்த வரிசையில் வரும் படைப்பாளி. எளிமையான
நேரடியான வாழ்க்கை விவரிப்பின் வழியாக பொதுவாசகர்களிடம் மரபான அற, ஒழுக்க நெறிகளை
முன்வைக்கும் படைப்புகளை எழுதினார்.

## நூல்கள்

ஏ.எஸ்.ராகவன் 15 நாவல்களும் இருநூறுக்கும் மேற்பட்ட சிறுகதைகளும் எழுதியிருக்கிறார்.

###### நாவல்கள்

-   மனிதன்
-   மலர்ந்த மனம்
-   உயிர்நோன்பு
-   தீர்த்தக்கடையினிலே
-   சுயம்வரம்

###### சிறுகதைகள்

-   அன்பின் வழி
-   உணர்வின் விழிப்பு

## உசாத்துணை

-   [ஏ.எஸ்.ராகவன்
    தினமணி](https://www.dinamani.com/weekly-supplements/tamilmani/2012/jul/15/%E0%AE%8E%E0%AE%B4%E0%AF%81%E0%AE%A4%E0%AF%8D%E0%AE%A4%E0%AF%81%E0%AE%A4%E0%AF%8D-%E0%AE%A4%E0%AE%B5%E0%AE%AE%E0%AF%8D-%E0%AE%87%E0%AE%AF%E0%AE%B1%E0%AF%8D%E0%AE%B1%E0%AE%BF%E0%AE%AF-%E0%AE%8F%E0%AE%8E%E0%AE%B8%E0%AF%8D%E0%AE%B0%E0%AE%BE%E0%AE%95%E0%AE%B5%E0%AE%A9%E0%AF%8D-526589.html)
-   [ஏ.எஸ்.ராகவன்- thendral tamil
    online](http://www.tamilonline.com/thendral/article.aspx?aid=10101)
-   [எழுத்துத் தவம் இயற்றிய ஏ.எஸ்.ராகவன் -திருப்பூர்
    கிருஷ்ணன்](https://s-pasupathy.blogspot.com/2017/07/763-2.html)
-   [ஏ.எஸ்.ராகவன் சிறுகதைகள் தொகுப்புகள்
    இணையப்பக்கம்](http://www.sirukathaigal.com/tag/%E0%AE%8F-%E0%AE%8E%E0%AE%B8%E0%AF%8D-%E0%AE%B0%E0%AE%BE%E0%AE%95%E0%AE%B5%E0%AE%A9%E0%AF%8D/)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:எழுத்தாளர்கள்](Category:எழுத்தாளர்கள் "wikilink")
[Category:சிறுகதையாசிரியர்கள்](Category:சிறுகதையாசிரியர்கள் "wikilink")
