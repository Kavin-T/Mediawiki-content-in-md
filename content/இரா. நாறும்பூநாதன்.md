![எழுத்தாளர் இரா.
நாறும்பூநாதன்](Writer_R.Narumpunathan.jpg "எழுத்தாளர் இரா. நாறும்பூநாதன்")
![இரா. நாறும்பூநாதன்](Narumbunathan.jpg "இரா. நாறும்பூநாதன்") ![எழுத்தாளர்
இரா. நாறும்பூநாதன்](Narumbunathan_2.jpg "எழுத்தாளர் இரா. நாறும்பூநாதன்") ![கண்
முன்னே விரியும் கடல் - புத்தக
வெளியீடு](Book_relkease_-Kan_Munne_Viriyum_Kadal.jpg "கண் முன்னே விரியும் கடல் - புத்தக வெளியீடு")
![ஜமீலாவை எனக்கு அறிமுகப்படுத்தியவன் - நூல்
வெளியீடு](Book_release_-_Jamila.jpg "ஜமீலாவை எனக்கு அறிமுகப்படுத்தியவன் - நூல் வெளியீடு")
![வண்ணதாசனுடன் இரா.
நாறும்பூநாதன்](With_vannadasan.jpg "வண்ணதாசனுடன் இரா. நாறும்பூநாதன்") ![கவிஞர்
கல்பற்றா நாராயணனுடன்](With_kalptra_narayanan.jpg "கவிஞர் கல்பற்றா நாராயணனுடன்")
இரா. நாறும்பூநாதன் (ஆகஸ்ட் 27, 1960) எழுத்தாளர். வங்கி அதிகாரியாகப் பணியாற்றினார்.
*தர்சனா* நிஜ நாடக இயக்கம், *ஸ்ருஷ்டி* வீதி நாடக அமைப்புடன் இணைந்து நாடக இயக்கம்
சார்ந்த பணிகளை முன்னெடுத்தார். திருநெல்வேலி மாவட்ட வரலாற்றையும், சாதனை
மனிதர்களையும் எழுத்தில் பதிவு செய்தார். முற்போக்கு இலக்கியம் சார்ந்து இயங்கி
வருகிறார்.

## பிறப்பு, கல்வி {#பறபப_கலவ}

நாறும்பூநாதன், திருநெல்வேலி மாவட்டத்தில் உள்ள கழுகுமலையில், ஆகஸ்ட் 27, 1960-ல்,
இராமகிருஷ்ணன் - சண்முகத்தம்மாள் இணையருக்குப் பிறந்தார். கோவில்பட்டி ஆரிய வைஸ்ய
உயர்நிலைப் பள்ளியில் பள்ளிக் கல்வி பயின்றார். சிவகாசி அய்யநாடார் ஜானகி அம்மாள்
கல்லூரியில் கணிதத்தில் இளங்கலைப் பட்டமும், கோவில்பட்டி ஜி. வேங்கடசாமிநாயுடு
கல்லூரியில் கணிதத்தில் முதுகலைப் பட்டமும் பெற்றார்.

## தனி வாழ்க்கை {#தன_வழகக}

நாறும்பூநாதன், வங்கியில் 33 ஆண்டுகள் பணியாற்றி விருப்ப ஓய்வு பெற்றார். மனைவி,
சிவகாமசுந்தரி தலைமை ஆசிரியை ஆகப் பணியாற்றி ஓய்வு பெற்றவர். மகன் தீபக் கனடாவில்
பொறியாளர்.

## இலக்கிய வாழ்க்கை {#இலககய_வழகக}

நாறும்பூநாதனின் தந்தை இராமகிருஷ்ணன் தமிழாசிரியர். அவர் மூலம் புத்தகங்கள்
அறிமுகமாகின. ஆசிரியர் புலவர் மு. படிக்கராமு இவருக்கு தமிழார்வமும், இலக்கிய
ஆர்வமும் மேம்படக் காரணமானார். லயன், முத்து காமிக்ஸ் நூல்களும்
[அம்புலிமாமா](அம்புலிமாமா "wikilink"), [அணில்](அணில் "wikilink"),
[கோகுலம்](கோகுலம் "wikilink") போன்ற இதழ்களும் வாசிப்பார்வத்தை வளர்த்தன. எழுத்தாளர்
[ச.தமிழ்ச்செல்வன்](ச.தமிழ்ச்செல்வன் "wikilink") மூலம் [தமிழ்நாடு முற்போக்கு எழுத்தாளர்
சங்கத](தமிழ்நாடு_முற்போக்கு_எழுத்தாளர்_சங்கம் "wikilink")்தின் அறிமுகம் ஏற்பட்டது.
[செம்மலர்](செம்மலர் "wikilink"), [தாமரை](தாமரை_(இதழ்) "wikilink"),
[தீபம்](தீபம் "wikilink"), [கணையாழி](கணையாழி "wikilink"),
[கண்ணதாசன்](கண்ணதாசன்_(இதழ்) "wikilink"), [புதுவிசை](புதுவிசை "wikilink")
போன்ற இதழ்களால் எழுத்தார்வம் உண்டானது. *தொழில்* என்ற சிறுகதையை *மொட்டுக்கள்* இதழில்
எழுதினார். [தி.க.சிவசங்கரன்](தி.க.சிவசங்கரன் "wikilink"),
[வல்லிக்கண்ணன்](வல்லிக்கண்ணன் "wikilink"), [மேலாண்மை
பொன்னுச்சாமி](மேலாண்மை_பொன்னுச்சாமி "wikilink") போன்றோர் இவரை எழுத ஊக்குவித்தனர்.
சிறுகதைகள், கட்டுரைகள் என்று எழுதினார்.

##### நூல்கள்

திருநெல்வேலியைச் சுற்றி வாழ்ந்த சாதாரண மக்கள்முதல் புகழ் பெற்றவர்கள்வரை பலரைப் பற்றிய
சுவாரஸ்யமான வரலாற்றுக் குறிப்புகளைக் கொண்ட இவரது [கண் முன்னே விரியும்
கடல்](கண்_முன்னே_விரியும்_கடல் "wikilink") ஒரு முக்கியமான தொகுப்பு நூல்.
திருநெல்வெலியைப் பற்றி இவர் எழுதியிருக்கும் '[திருநெல்வேலி:
நீர்-நிலம்-மனிதர்கள்](திருநெல்வேலி:_நீர்-நிலம்-மனிதர்கள் "wikilink")' மற்றுமொரு
குறிப்பிடத்தகுந்த நூல்.இது *நெல்லை டைம்ஸ்* இதழில் தொடராக வெளிவந்தது.

நாறும்பூநாதனின் சிறுகதை *கனவில் உதிர்ந்த பூ* பாளையங்கோட்டை சதக்கத்துல்லாஹ் அப்பா
தன்னாட்சிக் கல்லூரியில் முதலாம் ஆண்டு மாணவர்களுக்குப் பாடமாக வைக்கப்பட்டது. இவரது சில
கட்டுரைகள் மனோன்மணியம் சுந்தரனார் பல்கலைக்கழக முதலாம் ஆண்டு மாணவர்களுக்கு பாடமாக
வைக்கப்பட்டுள்ளன.

##### இலக்கியச் செயல்பாடுகள் {#இலககயச_சயலபடகள}

[தினமணி](தினமணி "wikilink") நாளிதழில் இலக்கியம் மற்றும் வரலாறு சார்ந்த
நாறும்பூநாதனின் பல கட்டுரைகள் வெளியாகியுள்ளன. [இந்து தமிழ்
திசை](இந்து_தமிழ்_திசை "wikilink") நாளிதழின் நடுப்பக்கத்தில் *பரணிவாசம்* என்ற
தலைப்பில் இலக்கியம், வரலாறு, சமூகம் சார்ந்த பல கட்டுரைகளை எழுதினார். [தமிழ் மரபு
அறக்கட்டளைய](தமிழ்_மரபு_அறக்கட்டளை "wikilink")ின் யூடியூப் பக்கத்தில் *கழுகுமலையும்
வெட்டுவான் கோவிலும்* என்ற தலைப்பிலும், *நம்ப ஊர்* என்ற தலைப்பில் திருநெல்வேலியை
பற்றியும் பல வரலாற்றுத் தகவல்களைப் பதிவு செய்துள்ளார். *கதை சொல்லி* யாக
தேர்ந்தெடுக்கப்பட்ட எழுத்தாளர்களின் சிறுகதைகளை முகநூலில் பதிவு செய்துள்ளார்.
சிறுகதைத் தொகுப்புகள், கட்டுரை நூல்கள் என பத்துக்கும் மேற்பட்ட நூல்களை எழுதியுள்ளார்.

## இதழியல்

நாறும்பூநாதன், கல்லூரியில் படிக்கும்போது நண்பர்கள்
[உதயசங்கர்](உதய_சங்கர் "wikilink"), பார்த்தசாரதி, முத்துச்சாமி போன்றவர்களுடன்
இணைந்து *மொட்டுகள்* என்ற பெயரில் கையெழுத்து இதழ் ஒன்றை நடத்தினார். (அதில் தான் இவரது
முதல் சிறுகதை வெளியானது) அவ்விதழில் ஓவியங்கள் வரைந்தார். கவிதை, கதை, கட்டுரைகள்
பலவற்றை எழுதினார். நண்பர்கள் நடிகர் சார்லி, வெள்ளதுரை ஆகியோருடன் இணைந்து *எண்ணங்கள்*
என்ற இதழை நடத்தினார். உதயசங்கர், தமிழ்ச்செல்வன் போன்றோருடன் இணைந்து *த்வனி* என்ற இதழை
நடத்தினார். *புதுவிசை* ஆசிரியர் குழுவிலும் சிலகாலம் பணியாற்றினார்.

## நாடகம்

நாறும்பூநாதன், நண்பர்களுடன் இணைந்து *தர்சனா* என்ற நாடகக் குழுவை உருவாக்கி, [நிஜ
நாடக இயக்கத](நிஜ_நாடக_இயக்கம் "wikilink")்தில் தீவிரமாகச் செயல்பட்டார்.
எழுத்தாளர்கள் ச.தமிழ்ச்செல்வன், [கோணங்கி](கோணங்கி "wikilink"), உதயசங்கர் உள்ளிட்ட
எழுத்தாளர்கள் இணைந்து நடத்திய '[ஸ்ருஷ்டி வீதி நாடகக்
குழுவ](ஸ்ருஷ்டி_வீதி_நாடகக்_குழு "wikilink")ில் இணைந்து நூற்றுக்கும் மேற்பட்ட
நாடகங்களை தமிழகம் முழுவதும் சென்று நடத்தினார்.

## இயக்கப் பணிகள் {#இயககப_பணகள}

நாறும்பூநாதன், தமிழ்நாடு முற்போக்கு இயக்கத்தில் இணைந்து செயல்பட்டார். களப்பணியாளராக
மாதந்தோறும் கூட்டங்கள், கருத்தரங்குகள் என்று இயங்கினார். தற்போது தமிழ்நாடு முற்போக்கு
எழுத்தாளர்கள்-கலைஞர்கள் சங்கத்தின் மாநிலத் துணைச் செயலாளராக உள்ளார்.

## இலக்கிய இடம் {#இலககய_இடம}

மண்ணின் மணத்தோடு, யதார்த்தச் சித்திரிப்புடன் எழுதுபவர் நாறும்பூநாதன். திருநெல்வேலியை
மையமாக வைத்துப் பல படைப்புகளைத் தந்துள்ளார். தேவையற்ற வர்ணனைகள், குழப்ப வாசகங்கள்
இல்லாமல் நேர்கோட்டில் பயணிப்பவை இவரது படைப்புகள். எழுத்தாளர் உதயசங்கர் இவரது கதைகள்
பற்றி , "நாறும்பூநாதனின் பெரும்பாலான கதைகளில் வீடும் குடும்பமும் முக்கியக் களங்களாக
அமைந்திருக்கின்றன. பால்யத்தின் நினைவுச் சுவடுகளைப் பின்பற்றி எழுதிப் பார்த்திருக்கிற
கதைகள்" என்று குறிப்பிட்டுள்ளார். கௌரிசங்கர், ச.தமிழ்ச்செல்வன், உதயசங்கர் வரிசையில்
இடம்பெறுபவர் இரா. நாறும்பூநாதன். ![எழுத்தாளர் இரா. நாறும்பூநாதன்
நூல்கள்](Narumbunathan_Books.jpg "எழுத்தாளர் இரா. நாறும்பூநாதன் நூல்கள்")
![பால்வண்ணம் - எழுத்தாளர் இரா.
நாறும்பூநாதன்](Pal_Vannam_by_Narumbunathan.jpg "பால்வண்ணம் - எழுத்தாளர் இரா. நாறும்பூநாதன்")

## நூல்கள் {#நலகள_1}

##### சிறுகதைத் தொகுப்புகள் {#சறகதத_தகபபகள}

-   கனவில் உதிர்ந்த பூ
-   ஜமீலாவை எனக்கு அறிமுகப்படுத்தியவன்
-   இலை உதிர்வதைப்போல

##### குறுநாவல்

தட்டச்சு கால கனவுகள்

##### கட்டுரை நூல்கள் {#கடடர_நலகள}

-   ஒரு தொழிற்சங்கப் போராளியின் டைரிக் குறிப்புகள்
-   கடன் எத்தனை வகைப்படும்?
-   வங்கி ஊழியர் டைரி
-   கண் முன்னே விரியும் கடல்
-   யானை சொப்பனம்
-   ஒரு பாடல்\... ஒரு கதை
-   திருநெல்வேலி: நீர்-நிலம்-மனிதர்கள்
-   வேணுவன மனிதர்கள்

##### வாழ்க்கை வரலாறு {#வழகக_வரலற}

-   பால்வண்ணம்

##### நேர்காணல் தொகுப்பு {#நரகணல_தகபப}

-   கி.ரா.வின். கடைசி நேர்காணல்

## உசாத்துணை

-   [இரா. நாறும்பூநாதன் இணையதளம்](https://narumpunathan.blogspot.com/)
-   [இரா. நாறும்பூநாதன்
    நேர்காணல்](https://www.youtube.com/watch?v=i4MaqnqK8pY&ab_channel=MadhimugamTV)
-   [எழுத்தாளர்: இரா. நாறும்பூநாதன்: தென்றல் இதழ்
    கட்டுரை](http://tamilonline.com/thendral/article.aspx?aid=11042)
-   \[<https://www.tamilwriters.in/2021/05/blog-post_3.html#>:\~:text=%E0%AE%A8%E0%AE%BE%E0%AE%B1%E0%AF%81%E0%AE%AE%E0%AF%8D%E0%AE%AA%E0%AF%82%E0%AE%A8%E0%AE%BE%E0%AE%A4%E0%AE%A9%E0%AF%8D%20%E0%AE%85%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%8D%201960%E0%AE%86%E0%AE%AE%E0%AF%8D%20%E0%AE%86%E0%AE%A3%E0%AF%8D%E0%AE%9F%E0%AF%81%20%E0%AE%86%E0%AE%95%E0%AE%B8%E0%AF%8D%E0%AE%9F%E0%AF%81,%E0%AE%A4%E0%AE%B2%E0%AF%88%E0%AE%AE%E0%AF%88%20%E0%AE%86%E0%AE%9A%E0%AE%BF%E0%AE%B0%E0%AE%BF%E0%AE%AF%E0%AE%B0%E0%AE%BE%E0%AE%95%20%E0%AE%AA%E0%AE%A3%E0%AE%BF%E0%AE%AF%E0%AE%BE%E0%AE%B1%E0%AF%8D%E0%AE%B1%E0%AE%BF%20%E0%AE%93%E0%AE%AF%E0%AF%8D%E0%AE%B5%E0%AF%81%20%E0%AE%AA%E0%AF%86%E0%AE%B1%E0%AF%8D%E0%AE%B1%E0%AF%81%E0%AE%B3%E0%AF%8D%E0%AE%B3%E0%AE%BE%E0%AE%B0%E0%AF%8D.
    தமிழ் எழுத்தாளர்கள் தளம்\]
-   [இரா. நாறும்பூநாதன் நூல்கள்](https://www.panuval.com/3866)
-   [சிறார் கதை: இரா. நாறும்பூநாதன்: விகடன்
    இதழ்](https://www.vikatan.com/arts/chutti-stories/what-does-madasamy-know-chutti-stories-vikatan-podcast)
-   [கழுகுமலையும் வெட்டுவான் கோவிலும்: எழுத்தாளர் இரா. நாறும்பூநாதன்: தமிழ் மரபு
    அறக்கட்டளை](https://www.youtube.com/watch?v=HtlSEckyZR4&ab_channel=Tamizhaa%E0%AE%A4%E0%AE%AE%E0%AE%BF%E0%AE%B4%E0%AE%BE)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:Spc](Category:Spc "wikilink")
