அறநெறிச்சாரம்\'\' ஒரு தமிழ் நீதி நூல். அறத்தின் வழியை சாரமாகக் கொண்டதால்
அறநெறிச்சாரம் எனப்பட்டது. 226 வெண்பாக்கள் கொண்ட இந்நூலின் ஆசிரியர் முனைப்பாடியார்,

## ஆசிரியர்

அறநெறிச்சாரம் பாடிய முனைப்பாடியார் தொண்டை மண்டலம் முனைப்பாடியில் வாழ்ந்த புலவர்.

## பதிப்பு

அறநெறிச்சாரம் ஏட்டுச்சுவடியிலுள்ளபடி திரு. தி. ச. ஆறுமுக நயினார் அவர்களால்
பிரதியெடுக்கப்பட்டு வெளியிடப்பட்டது. [திருமணம். செல்வக்கேசவராய
முதலியார்](செல்வக்கேசவராய_முதலியார் "wikilink") எளிதாகப் படிக்கும் முறையில்
வகைப்படுத்தி அருங்கலச் செப்பின் துணையுடன் அருஞ்சொல் குறிப்புடனும் சில மேற்கோள்களுடனும்
இந்நூலை 1905-ஆம் ஆண்டில் வெளியிட்டார்.

## நூல் அமைப்பு {#நல_அமபப}

அறநெறிச்சாரம் இருநூற்றிருபத்தாறு வெண்பாக்கள் கொண்டது. அருகக் கடவுளும் அருக சமயமும்
அருக ஆகமமும் கூறும் பாக்களும், அறம் மற்றும் ஒழுக்கத்தை வலியுறுத்தும் பாக்களும் உள்ளன.

## பாடல் நடை {#படல_நட}

###### கடவுள் வாழ்த்து {#கடவள_வழதத}

`<poem>`{=html} *தாவின்றி எப்பொருளுங் கண்டுணர்ந்து தாமரைப்* *பூவின்மேற் சென்றான்
புகழடியை - நாவின்* *துதித்தீண் டறநெறிச் சாரத்தைத் தோன்ற* *விரிப்பன் சுருக்காய்
விரைந்து* `</poem>`{=html} பொருள்: -குற்றம் இல்லாமல், எப்பொருளும்ஆராய்ந்து அறிந்து,
தாமரைப் பூவின் மேல்-தாமரை மலரின் மேல், சென்றான்-சென்ற அருகனது, புகழடியை நாவினால்
புகழ்ந்து, இங்கே அறநெறிச்சாரமாகிய இந்நூலை விளங்க, மிக விரைவாக, விரித்துக்
கூறுவேன்.

###### அறவுரைக் கின்றியமையா நான்கு {#அறவரக_கனறயமய_நனக}

`<poem>`{=html} *உரைப்பவன் கேட்பான் உரைக்கப் படுவ* *துரைத்தனா லாய பயனும் -
புரைப்பின்றி* *நான்மையும் போலியை நீக்கி அவைநாட்டல்* *வான்மையின் மிக்கார் வழக்கு.*
`</poem>`{=html} பொருள்: அறங் கூறுபவனையும், அதனைக் கேட்பவனையும், உரைக்கப்படும்
அறத்தினையும், உரைப்பதனால் உண்டாகும் பயனையும், குற்றமிலா வகை ஆராய்ந்து,
அந்நான்கனுள்ளும் பிழைபடுவனவற்றை நீக்கி, அவையினை நிலைபெறச் செய்தல்ஒழுக்கத்தால் உயர்ந்தோர்
கடனாகும்.

###### உலகவாழ்க்கை உறுதியன்று {#உலகவழகக_உறதயனற}

`<poem>`{=html} *மறந்தொருவன் வாழுமிம் மாயமாம் வாழ்க்கை* *அறிந்தொருவன் வாழுமேல்
இல்லை\--செறிந்தொருவன்* *ஊற்றம் இறந்துறுதி கொள்ளாக்கால் ஓகொடிதே* *கூற்றம் இடைகொடுத்த
நாள்.* `</poem>`{=html} பொருள்: ஒருவன் தனது ஆன்ம சொரூபத்தை மறந்து வாழ்வதலாகிய
இப்பொய்யாகிய வாழ்க்கைஇவன் ஆன்மவடிவை அறிந்து வாழ்வானாயின் இல்லையாகும்; ஒருவன் மிகவும்
பற்றைவிட்டு ஞானத்தையடையானாயின் அவன் கூற்றினிடம் அகப்படும் அனுபவிக்கும் துன்பம்
மிகக்கொடியதாகும்.

###### இறைவனைப் பாடிப் பெற்றது {#இறவனப_படப_பறறத}

`<poem>`{=html} *முனைப்பாடி யானைச்சூர் முக்குடைச் செல்வன்* *றனைப்பாடி வந்தேற்குத்
தந்த பரிசில்* *வினைப்பாடு கட்டழித்து வீட்டின்ப நல்கி* *நினைப்பாடி வந்தோர்க்கு நீமீக
வென்றான்^\*^* *நிறைவிளக் குப்போ லிருந்து.* `</poem>`{=html} பொருள்: திருமுனைப்
பாடியின்கண் எழுந்தருளியிருப்பவனும் தெய்வத்தன்மைவாய்ந்த மூன்று குடைகளுடைய
செல்வனுமாகிய அருகனைபாடியடைந்த எனக்குஅவன் அருளிய பரிசிலாவதுமிக்க வினைத் தொடர்பை
அழித்துமுத்தியின்பத்தை யருளினதேயன்றி நந்தாவிளக்கே போன்று விளங்கி உன்னைப்
பாடியடைந்தவர்கட்கும் அறிவினை நல்குவாயாக என்று கூறியருளியதுமாகும்.

## உசாத்துணை

[முனைப்பாடியர் இயற்றிய அறநெறிச்சாரம் ஆ பொன்னுசாமிப் பிள்ளை
பதிப்புரை](https://amarkkalam.forumta.net/t20626-topic)

[அகிம்சை
யாத்திரை-அறநெறிச்சாரம்](http://www.ahimsaiyatrai.com/p/blog-page_82.html)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:Spc](Category:Spc "wikilink")
