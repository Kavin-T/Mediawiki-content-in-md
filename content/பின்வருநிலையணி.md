செய்யுளில் முன்னர் வந்த சொல்லோ பொருளோ இவ்விரண்டுமோ பல முறை பின்னரும் வருவது
பின்வருநிலையணி ஆகும்.

`<poem>`{=html} *முன்வரும் சொல்லும் பொருளும் பலவயின்* *பின்வரும் என்னில் பின்வரு
நிலையே* (தண்டியலங்காரம். 41) `</poem>`{=html} பின்வருநிலையணி மூன்று
வகைப்படும்.அவை,

-   சொல் பின்வருநிலையணி
-   பொருள் பின்வருநிலையணி
-   சொற்பொருள் பின்வருநிலையணி

## சொல் பின்வருநிலையணி {#சல_பனவரநலயண}

சொல் பின்வருநிலையணி என்பது ஒரு செய்யுளில் முன்னர் வந்த சொல் பின்னர் பல இடத்தும் வந்து
வெவ்வேறு பொருளைத் தருவது சொல் பின்வரு நிலையணி.

##### எடுத்துக்காட்டு

`<poem>`{=html} *உள்ளம் உடைமை உடைமை பொருளுடைமை*நில்லாது நீங்கி விடும்
`</poem>`{=html} இக்குறட்பாவில் \'உடைமை\' என்ற சொல்லானது பெற்றிருத்தல், உடைய,
பொருள் என வேறுபட்ட பொருளில் பல முறை வந்துள்ளதால் இது *சொல் பின்வருநிலையணி.*

## பொருள் பின்வருநிலையணி {#பரள_பனவரநலயண}

பொருள் பின்வருநிலையணி என்பது செய்யுளில் ஒரே பொருள் தரும் பல சொற்கள் வருவது.

##### எடுத்துக்காட்டு {#எடததககடட_1}

`<poem>`{=html} *\"அவிழ்ந்தன \" தோன்றி யலர்ந்தன காயா*நெகிழ்ந்தன நேர்முகை முல்லை -
\'மகிழ்ந்திதழ் *விண்டன கொன்றை விரிந்த கருவிளை*கொண்டன காந்தள் குலை\'\'
`</poem>`{=html}

###### அணிப்பொருத்தம்

இப்பாடலில் மலர்தல் என்னும் பொருள் தரக்கூடிய அவிழ்தல், அலர்தல், நெகிழ்தல், விள்ளல்,
விரிதல் ஆகிய சொற்கள் பல முறை வந்துள்ளமையால் இது பொருள் பின்வருநிலையணி.

## சொற்பொருள்பின்வருநிலையணி

சொற்பொருள் பின்வருநிலையணி என்பது செய்யுளில் முன்னர் வந்த சொல் அதே பொருளில் பல முறை
வருவது.

##### எடுத்துக்காட்டு {#எடததககடட_2}

`<poem>`{=html} *வைகலும் வைகல் வரக்கண்டும் அஃது உணரார்;* *வைகலும் வைகலை வைகும்
என்று இன்புறுவர்;* *வைகலும் வைகற்றம் வாழ்நாள்மேல் வைகுதல்* *வைகலை வைத்துஉணரா தார்*
`</poem>`{=html} பொருள்:நாள்தோறும் நாள் கழிந்து வருவதைக் கண்கூடாகப்
பார்த்திருந்தும், அப்படிக் கழிதலை தம் வாழ்நாள் மேல் வைத்து, அதுதான் இவ்வாறு கழிகின்றது
என உணராதவர்கள், நாள்தோறும் நாள்கழிவதைக் கண்டு துன்புறாமல் இன்புறும் நாளாக எண்ணி
மகிழ்வார்கள்.

###### அணிப்பொருத்தம் {#அணபபரததம_1}

இப்பாடலில், \'வைகல்\' என்ற முன் வந்த சொல் மீண்டும் பல இடங்களில் \'நாள்\' என்னும் ஒரே
பொருளில் வருவதால் இப்பாடல் சொல் பொருள் பின்வருநிலை அணியாகிறது.

## உசாத்துணை

[தமிழ் இணையப்
பல்கலைக்கழகம்](https://www.tamilvu.org/courses/degree/d031/d0314/html/d03142l1.htm)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
