சரவணப்பெருமாள் (பொ.யு. 19-ஆம் நூற்றாண்டு) தமிழ்ப்புலவர், கவிராயர் கவனகர் மரபில்
வந்தவர். வெகு விரைவாக கற்பனை, சிலேடை, யமகம், திரிபு மற்றும் சந்தப்பாடல்களை
புனையும் ஆற்றல் பெற்றிருந்தார்.

## வாழ்க்கைக் குறிப்பு {#வழககக_கறபப}

சரவணப் பெருமாள் கவிராயர் 19-ஆம் நூற்றாண்டின் முற்பகுதியில் பரமக்குடி முதுகுளத்தூரில்
வேளாளர் மரபில் அருணாச்சல கவிராயருக்கு மகனாகப்பிறந்தார். இவருடைய தாத்தா அஷ்டவதானி
சரவணப்பெருமாள் கவிராயர். சரவணப் பெருமாள் கவிராயர் ஒரே வேளையில் பத்துக்கும் மேற்பட்ட
செயல்களில் கவனத்தைக் குவிக்கும் நினைவாற்றல் கலையான அவதானத்தில் திறன் பெற்றவர்.

## இலக்கிய வாழ்க்கை {#இலககய_வழகக}

சரவணப் பெருமாள் கவிராயர் இராமநாதபுரம் அரசவையில் கவிஞராக இருந்தார். இவருடைய
காலத்தில் வாழ்ந்த செல்வந்தர்களை புகழ்ந்து பாடி பரிசுகள் பெற்றார். இவர் இயற்றிய
தனிப்பாடல்கள் தனிச்செய்யுள் சிந்தாமணியில் சேர்க்கப்பட்டுள்ளது.

## பாடல்நடை

-   கந்தவருக்குச் சந்தவெண்பா

`<poem>`{=html} \"கும்பனுக்குஞ் சங்கரனுக் குங்குருவே பிள்ளைமதிக் கும்பனுக்குஞ்
சங்குவரிக் குங்குயிலுக்-கும்பயந்தேன் தென்றலுக்கும் ஐங்கணைச்சிலம்பனுக்கும் என்செயச்சொல்
என்றலுக்கும் மங்கைநித்த மே\" `</poem>`{=html}

## நூல்கள் பட்டியல் {#நலகள_படடயல}

-   மதுரைச்சிலேடை வெண்பா
-   திருச்சுழியல் ஓரேழுத்தந்தாதி
-   கழுகுமலை ஓரேழுத்தந்தாதி
-   மகர வந்தாதி
-   பனசைத் திரிபந்தாதி
-   கயற்கண்ணி மாலை
-   புவனேந்திரன் அம்மானை
-   கந்தவருக்குச் சந்தவெண்பா

## மறைவு

சரவணப் பெருமாள் கவிராயர் 19-ஆம் நூற்றாண்டின் இறுதியில் காலமானார்.

## உசாத்துணை

-   தமிழ்ப் புலவர் வரிசை எட்டாம் புத்தகம், சு அ இராமசாமிப் புலவர், திருநெல்வேலி
    தென்னிந்திய சைவ சித்தாந்த நூற்பதிப்புக் கழகம், 1955
-   [பாவலர் சரித்திர தீபகம்: அ. சதாசிவம்பிள்ளை: கொழும்பு
    தமிழ்ச்சங்கம்](https://noolaham.net/project/10/962/962.pdf)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
