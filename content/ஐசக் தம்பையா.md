![ஐசக் தம்பையா](ஐசக்_தம்பையா.png "ஐசக் தம்பையா") ஐசக் தம்பையா (ஆகஸ்ட் 19,
1869-1941) ஈழத்து தமிழ் எழுத்தாளர், இறையியலாளர், கல்வியாளர், வழக்கறிஞர்.

## பிறப்பு, கல்வி {#பறபப_கலவ}

ஐசக் தம்பையா இலங்கை யாழ்ப்பாணம் மானிப்பாயில் ஆறுமுகம் தம்பிப்பிள்ளைக்கு ஆகஸ்ட் 19,
1869-ல் பிறந்தார். தந்தை ஆசிரியர், மானிப்பாய் செம்பா உடையாரின் பேரன். ஐசக் தம்பையா
ஆரம்பக்கல்வியை யாழ்ப்பாணம் அர்ச். யோவான் கல்லூரியில் பயின்றார். பின்னர் கொழும்பு அர்ச்.
தோமஸ் கல்லூரியில் கல்வி பயின்றார். கொழும்பு சட்டக் கல்லூரியில் சட்டம் பயின்றார். 1912-ல்
இங்கிலாந்துக்குச் சென்று, 'கிரேய்ஸ் இன்' (Gray\'s Inn) சட்டக் கலாசாலையில்
\'பரிஸ்டர்\'(Barrister) பட்டம் பெற்றார். இலங்கையிலிருந்து முதன்முதலாக கிரேய்ஸ் இன்
கல்லூரியில் பாரிஸ்டர் பட்டம் பெற்றவர் ஐசக் தம்பையா. கிறிஸ்துவ சமய சாஸ்திரத்தில்
இவருக்குக் 'கலாநிதி' (Doctor) பட்டம் பெற்றார்.

## தனிவாழ்க்கை

ஐசக் தம்பையா தெல்லிப்பழையைச் சேர்ந்த ஜே. டபிள்யூ. பார் குமாரகுலசிங்க முதலியார்
என்பவரின் இளைய மகளான மங்களநாயகத்தைத் திருமணம் செய்தார். மங்களநாயகம் [நொறுங்குண்ட
இதயம்](நொறுங்குண்ட_இதயம் "wikilink")(1914), \'அரியமலர்\' (1926) ஆகிய இரண்டு
புதின நூல்களை எழுதினார். இவரது தந்தை குமாரகுலசிங்க முதலியார் யாழ்ப்பாணம் சிறுவர்
நீதிமன்றத்தில் தலைமை எழுத்தராகவும், மொழிபெயர்ப்பாளராகவும் பணியாற்றினார்.

## பணி

ஐசக் தம்பையா 1899 முதல் 1901 வரை யாழ்ப்பாணத்தில் வழக்கறிஞராகப் பணியாற்றினார்.
1908-ஆம் ஆண்டில் கொழும்பு திரும்பி உச்சநீதிமன்ற வழக்கறிஞராகப் பணியாற்றினார். 1913-ல்
மலேயாவுக்குச் சென்று பினாங்கு மாநிலத்தில் வழக்கறிஞராகப் பணியாற்றினார்.

## ஆன்மிகம்

ஐசக் தம்பையா மலாயாவில் இருந்த போது இறையியலில் பட்டம் பெற்று திருச்சபையில் குருவாகப்
பணியாற்றினார். 1924-ல் கிறிஸ்தவ சமய உதவி குருவாக நியமனம் பெற்றார். அடுத்த
இரண்டாண்டுகளில் குருவாகத் திருநிலைப்படுத்தப்பட்டு சுண்டிக்குளி பரி. யோவான்
திருச்சபையில் 1938 வரை பணியாற்றினார். 1940-களின் ஆரம்பத்தில் கொழும்பு சான்
செபஸ்டியன், புனித திரித்துவத் திருச்சபையில் பணியாற்றினார். கொழும்பு இறையியல்
பாடசாலையில் துணை அதிபராகவும் பணியாற்றினார்.

## அமைப்புப் பணிகள் {#அமபபப_பணகள}

ஐசக் தம்பையா ஜூன் 9, 1934-ல் யாழ்ப்பாணப் பொது நூலகம் ஆரம்பிக்கும் நோக்கோடு நிறுவப்பட்ட
குழுவின் துணைத் தலைவராக இருந்தார்.

## இதழியல்

தோமையார் கல்லூரி இதழின் ஆசிரியராக இருந்தார். ஐசக் தம்பையா 1893-ல் \"சிலோன்
றிவியூ\" (Ceylon Review) என்ற பெயருடன் ஆங்கில இதழைத் தொடங்கினார். 1895-ல்
'பீரியட்' (Period) என்னும் பெயருடன் ஒரு பத்திரிகையைத் தொடங்கினார். சில மாதங்களில்
அது நின்றது. 1904 ஆம் ஆண்டில் \'The Christian Review\' என்ற பத்திரிகையை
ஆரம்பித்து நடத்தினார்.

## இலக்கிய வாழ்க்கை {#இலககய_வழகக}

ஐசக் தம்பையா கல்லூரி காலத்தில் \'Garland of Ceylon verses\', \'By the
Bridge\' ஆகிய இரண்டு கவிதை நூல்களை எழுதி வெளியிட்டார். இலங்கை ஆளுமைகள் பலரின்
வரலாறுகளை எழுதினார். [தாயுமானவர](தாயுமானவர் "wikilink")ின் பாடல்களை 'Psalms
of a Saiva Saint\' என்ற நூலாக ஆங்கிலத்தில் மொழிபெயர்த்து வெளியிட்டார்.
திருமந்திரம், தேவாரம், [திருவாசகம்](திருவாசகம் "wikilink") போன்ற தமிழ்
இலக்கியங்களிலும் சைவ சித்தாந்த சாஸ்திரத்திலும் புலமை பெற்றவர். சட்டவியல் நூல்கள் பல
எழுதினார்.

## மறைவு

ஐசக் தம்பையா 1941-ல் காலமானார்.

## நூல் பட்டியல் {#நல_படடயல}

-   Psalms of a Saiva Saint (1925)
-   A Garland of Ceylon Verse 1837-1897
-   A Tamil Mystic
-   Forgleams of God
-   Erangelism in Ceylon
-   The Salt of the Earth
-   In the Days of Sambasiva
-   Golden Verse Collection of Ceylon
-   Digests of the Law of Contract and Commentary on the Ceylon Penal
    Code (1897)
-   Gleams of God: A Comparative Study of Hinduism, Buddhism, and
    Christianity (1925)

## உசாத்துணை

-   [ஈழநாட்டின் தமிழ்ச் சுடர்மணிகள், தென் புலோலியூர் மு. கணபதிப் பிள்ளை, 1967,
    பாரி நிலையம்
    வெளியீடு](https://noolaham.org/wiki/index.php/%E0%AE%88%E0%AE%B4%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AE%BF%E0%AE%A9%E0%AF%8D_%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%9A%E0%AF%8D_%E0%AE%9A%E0%AF%81%E0%AE%9F%E0%AE%B0%E0%AF%8D%E0%AE%AE%E0%AE%A3%E0%AE%BF%E0%AE%95%E0%AE%B3%E0%AF%8D)
-   [ஆளுமை:ஐசக் தம்பையா:
    noolaham](https://noolaham.org/wiki/index.php/%E0%AE%86%E0%AE%B3%E0%AF%81%E0%AE%AE%E0%AF%88:%E0%AE%90%E0%AE%9A%E0%AE%95%E0%AF%8D_%E0%AE%A4%E0%AE%AE%E0%AF%8D%E0%AE%AA%E0%AF%88%E0%AE%AF%E0%AE%BE)

```{=mediawiki}
{{Finalised}}
```
[Category:கல்வியாளர்கள்](Category:கல்வியாளர்கள் "wikilink") [Category:Tamil
Content](Category:Tamil_Content "wikilink") [Category:ஈழத்து
ஆளுமைகள்](Category:ஈழத்து_ஆளுமைகள் "wikilink")
[Category:எழுத்தாளர்கள்](Category:எழுத்தாளர்கள் "wikilink")
