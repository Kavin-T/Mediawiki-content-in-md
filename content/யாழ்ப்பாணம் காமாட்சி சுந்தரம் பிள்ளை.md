யாழ்ப்பாணம் காமாட்சி சுந்தரம் பிள்ளை (1904 - 1951) ஒரு புகழ்பெற்ற தவில் கலைஞர்.

## இளமை, கல்வி {#இளம_கலவ}

காமாட்சி சுந்தரம் பிள்ளை இலங்கையின் யாழ்ப்பாணம் நகரில் 1904-ஆம் ஆண்டு, நாகலிங்கம்
பிள்ளைக்கு இளைய மகனாகப் பிறந்தார். இவர் தனது மூத்த சகோதரர் சின்னத்துரை என்பவரிடம்
தவில் கற்றார்.

## தனிவாழ்க்கை

நாதஸ்வரக் கலைஞர் சுப்பையா பிள்ளை என்பவரின் மகள் கனகாம்புஜம் அம்மாளை காமாட்சி சுந்தரம்
பிள்ளை மணந்தார். இவர்களுக்கு முருகானந்தம் (ஓவியர்), குகானந்தம் (தவில்) என இரு
மகன்களும் ஒரு மகளும் பிறந்தனர்.

## இசைப்பணி

காமாட்சி சுந்தரம் பிள்ளை வாசிப்பின் வேகத்துக்குப் புகழ் பெற்றவர். அதற்காக \'கர வேக
கேசரி' போன்ற பட்டங்கள் பெற்றவர்.

###### மாணவர்கள்

யாழ்ப்பாணம் காமாட்சி சுந்தரம் பிள்ளையின் முக்கியமான மாணவர்கள்:

-   இனுவில் சின்னத்தம்பிப் பிள்ளை
-   யாழ்ப்பாணம் தட்சிணாமூர்த்தி பிள்ளை

###### உடன் வாசித்த கலைஞர்கள் {#உடன_வசதத_கலஞரகள}

யாழ்ப்பாணம் காமாட்சி சுந்தரம் பிள்ளை கீழே தரப்பட்டுள்ள கலைஞர்களுக்குத் தவில்
வாசித்திருக்கிறார்:

-   இலங்கை அண்ணாசாமிப் பிள்ளை (தமிழகத்து வலங்கைமானை சேர்ந்தவர்)
-   சாவகச்சேரி அப்புலிங்கம் - ஷண்முகம் (இலங்கையில் இரட்டை நாதஸ்வரம் வாசிக்கும்
    வழக்கத்தைக் கொண்டு வந்தவர்கள்)
-   நல்லூர் முருகய்யா பிள்ளை (திருத்துறைப்பூண்டிக்கருகில் உள்ள மடப்புரத்தை சேர்ந்தவர்)
-   [திருச்சேறை முத்துக்கிருஷ்ண
    பிள்ளை](திருச்சேறை_முத்துக்கிருஷ்ண_பிள்ளை "wikilink")
-   [திருவாவடுதுறை டி.என். ராஜரத்தினம்
    பிள்ளை](டி._என்._ராஜரத்தினம்_பிள்ளை "wikilink")
-   இலங்கைச் 'சடையர் வீட்டு' பி.எஸ். ஆறுமுகம் பிள்ளை

## மறைவு

யாழ்ப்பாணம் காமாட்சி சுந்தரம் பிள்ளை 1951-ஆம் ஆண்டு தன் நாற்பத்தியேழாம் வயதில்
காலமானார்.

## உசாத்துணை

-   மங்கல இசை மன்னர்கள் - பி.எம். சுந்தரம் - முதற் பதிப்பு, முத்துசுந்தரி பிரசுரம்,
    சென்னை - டிசம்பர் 2013

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:வாத்திய இசைக்கலைஞர்கள்](Category:வாத்திய_இசைக்கலைஞர்கள் "wikilink")
