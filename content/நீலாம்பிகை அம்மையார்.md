![நீலாம்பிகை அம்மையார்](நீலாம்பிகை_அம்மாள்-modified.jpg "நீலாம்பிகை அம்மையார்")
நீலாம்பிகை அம்மையார் (நாகை நீலாம்பிகை அம்மையார், திருவரங்க நீலாம்பிகை அம்மையார்)
(செப்டம்பர் 6, 1903 - நவம்பர் 5, 1945) மறைமலையடிகளின் மகள். தனித்தமிழ் இயக்கச்
செயற்பாட்டாளார், கட்டுரையாளர், தமிழறிஞர்.

## பிறப்பு, கல்வி {#பறபப_கலவ}

நீலாம்பிகை அம்மையார் [மறைமலையடிகள்](மறைமலையடிகள் "wikilink") அவர்களுக்கும்,
சவுந்தரவல்லியம்மையாருக்கும் நாகப்பட்டினத்தில் செப்டம்பர் 6, 1903 அன்று மகளாகப்
பிறந்தார். நீலாம்பிகை அம்மையாருடன் உடன் பிறந்தவர்கள் நான்கு ஆண்களும், ஒரு பெண்ணும்.
நீலாம்பிகை அம்மையார் 1911-ஆம் ஆண்டு தன் குடும்பத்துடன் சென்னையை அடுத்த பல்லாவரத்திற்குக்
குடிபெயர்ந்து ஐந்தாம் வகுப்பு வரை சென்னையிலும், பல்லாவரத்திலும் படித்தார். நீலாம்பிகை
அம்மையார் தமிழும் சம்ஸ்கிருதமும் கற்றார். 1918-ஆம் ஆண்டு சென்னை லேடி வில்லிங்டன்
கல்லூரியில் ஆங்கிலம் கற்றார்.

நீலாம்பிகை அம்மையார் பல்லாவரம் கல்லூரியில் 1920-ஆம் ஆண்டு முதல் இரண்டாண்டுகள்
தமிழாசிரியராக பணிபுரிந்தார். பின்னர், சென்னை ராயபுரத்தில் உள்ள நார்த்விக் மகளிர்
கல்லூரியில் 1928 வரை தமிழாசிரியராக பணிபுரிந்தார்.
![](நூல்_7.png "நூல்_7.png"){width="390" height="390"}

## தனிவாழ்க்கை

[திருநெல்வேலி சைவசித்தாந்த நூற்பதிப்புக்
கழகத](திருநெல்வேலி_சைவசித்தாந்த_நூற்பதிப்புக்_கழகம் "wikilink")்தை உருவாக்கிய
திருவரங்கம் பிள்ளை அவர்களை 1918-லிருந்து காதலித்து, தந்தையின் சம்மதத்துடன் செப்டம்பர்
2, 1927- ல் திருமயிலை கபாலீஸ்வரர் கோவிலில் மணம் புரிந்துகொண்டார். பின் 1928-ல்
பாளையங்கோட்டைக்கு தன் கணவருடன் குடிபெயர்ந்தார். இவர்களுக்கு எட்டு பெண் பிள்ளைகளும்,
மூன்று ஆண் பிள்ளைகளும் பிறந்தனர்.சுந்தரம்மை, முத்தம்மை, வயிரமுத்து, வேலம்மை,
சங்கரியம்மை. பிச்சம்மை, மங்கையர்கரசி, திருநாவுக்கரசு ஆகியோர். நீலாம்பிகை அம்மையார்
1920-ஆம் ஆண்டு முதல் கடுமையான ஆஸ்துமா (இளைப்பிருமல்) நோயினால் அவதிப்பட்டுவந்தார்.
இதை 1930-ஆம் ஆண்டு பிச்சாண்டியா பிள்ளை என்பவர் சில அரிய தமிழ் மருத்துவ முறைகளின்
மூலம் குணப்படுத்தினார். இதற்கு கைம்மாறாக இவர் இவருடைய *முப்பெண்மணிகள் வரலாறு* என்ற
நூலை பிச்சாண்டியாபிள்ளைக்கு அர்ப்பணித்துள்ளார்.

## பங்களிப்பு

![நீலாம்பிகை அம்மையார்](Nilammal.png "நீலாம்பிகை அம்மையார்") நீலாம்பிகை அம்மையார்
1925-ஆம் ஆண்டு தனித்தமிழ்க் கட்டுரைகள் என்னும் நூலை எழுதி வெளியிட்டார். தனித்தமிழ்
பற்றியும், பெண்கள் முன்னேற்றம் குறித்தும் பல சொற்பொழிவுகள் ஆற்றி மக்களுக்கு
விழிப்புணர்வு ஏற்படுத்தினார்.

நீலாம்பிகை அம்மையார் தன் தந்தை [மறைமலையடிகளின்](மறைமலையடிகள் "wikilink")
தூண்டுதலின் பேரில் தனித்தமிழில் பேச,எழுத ஆரம்பித்து, தமிழில் கலந்துள்ள வடமொழியை
அறியும் பொருட்டு வடமொழியைக் கற்றார். பின் தமிழ் மொழியில் கலந்துள்ள வடமொக்ச் சொற்களை
அறிந்து கொள்ள *வடசொல்தமிழ் அகரவரிசை*[^1] என்ற நூலை எழுதி 1939-ல் வெளியிட்டார்.

நீலாம்பிகை அம்மையார் 1938-ஆம் ஆண்டு தமிழ் நாட்டுப் பெண்கள் மாநாட்டில் கலந்து கொண்டு
*தமிழ்நாடும் தமிழ்மொழியும் முன்னேறுவது எப்படி?* என்ற கட்டுரையை வாசித்தார்.
பெண்களுக்கான அறிவுச்செயல்பாடுகளை முன்னிறுத்துவதில் ஆர்வம் கொண்ட நீலாம்பிகை அம்மையார்
மேல் நாட்டுப் பெண்களைப்பற்றியும், பழந்தமிழ்ப் பெண்களையும் பற்றியும் பொது வாசகர்களுக்கு
புரியும் வண்ணம் பல நூல்கள் எழுதி வெளியிட்டர்.

## மறைவு

நீலாம்பிகை அம்மையார் நவம்பர் 5, 1945 அன்று தன்னுடைய 38-வது வயதில் மறைந்தார்.

## இலக்கிய இடம் {#இலககய_இடம}

தமிழகத்தில் தேசிய இயக்கம், நவீன இலக்கியம் ஆகியவற்றிலுள்ள பெண்கள் பங்களிப்பு திராவிட
இயக்கம், தனித்தமிழியக்கம் ஆகியவற்றில் இல்லை. தனித்தமிழியக்கத்தின் முதன்மை முகம் என
அறியப்படுபவர் நீலாம்பிகை. தனித்தமிழியக்கக் கொள்கைகளையும் சைவக்கொள்கைகளையும் சார்ந்து
அவர் எழுதிய நூல்கள் அவ்வகையில் முக்கியமானவை. ![](நூல்_5.png "நூல்_5.png")

## நூல்கள்

-   முப்பெண்மணிகள் வரலாறு -இணையநூலகம்[^2]
-   எலிசபெத் பிரை
-   தமிழ்நாடும் தமிழ்மொழியும் முன்னேறுவது எப்படி?
-   ஆராய்ந்தெடுத்த அறுநூறு பழமொழிகளும் (ஆங்கிலப் பழமொழிகளும்)
-   வடசொல்தமிழ் அகரவரிசை
-   ஜோன் வரலாறு
-   பிளாரன்ஸ் நைட்டிங்கேல்
-   அருஞ்செயன் மூவர்
-   மேனாட்டுப் பெண்மணிகள்
-   பழந்தமிழ் மாதர்
-   நால்வர் வரலாறு

## உசாத்துணை

-   [கீற்று
    கட்டுரை](https://www.keetru.com/index.php/2018-01-12-05-57-50/2014-03-08-04-39-26/2014-03-14-11-17-85/29166-2015-09-15-01-59-46)
-   [வடசொல் தமிழ் அகரவரிசைச் சுருக்கம், அறிமுகம் -
    விருபா.காம்](http://www.viruba.com/dictionaries/vatasol_tamil_akaravarisaich_surukkam.aspx)
-   [சிலம்புகள்-நீலாம்பிகை
    அம்மையார்](https://silambukal.blogspot.com/2012/10/1903.html)
-   [பெண்ணியக்கட்டுரையாளர்
    -சிறகு.காம்/](http://siragu.com/%E0%AE%AA%E0%AF%86%E0%AE%A3%E0%AF%8D%E0%AE%A3%E0%AE%BF%E0%AE%AF%E0%AE%95%E0%AF%8D-%E0%AE%95%E0%AE%9F%E0%AF%8D%E0%AE%9F%E0%AF%81%E0%AE%B0%E0%AF%88%E0%AE%AF%E0%AE%BE%E0%AE%B3%E0%AE%B0%E0%AF%8D/)
-   [முப்பெண்மணிகளின் வரலாறு-Internet
    Archive](https://archive.org/details/MuppenmanigalinVaralaruNeelambikaiAmmaiyar1932)
-   [இணையநூலகம் நீலாம்பிகை
    அம்மையார்](https://archive.org/search.php?query=creator%3A%22%E0%AE%A8%E0%AF%80%E0%AE%B2%E0%AE%BE%E0%AE%AE%E0%AF%8D%E0%AE%AA%E0%AE%BF%E0%AE%95%E0%AF%88+%E0%AE%85%E0%AE%AE%E0%AF%8D%E0%AE%AE%E0%AF%88%E0%AE%AF%E0%AE%BE%E0%AE%B0%E0%AF%8D%22)
-   [தனித்தமிழ் இயக்கமும் நீலாம்பிகையாரும்-கல்பனா
    சேக்கிழார்](https://sekalpana.blogspot.com/2017/04/blog-post.html)
-   [நீலாம்பிகை அம்மையார் காணொளி-அக்ரி தமிழ்
    சேனல்](https://youtu.be/rRVqx2oILHU)
    -   

## அடிக்குறிப்புகள்

```{=html}
<references />
```
-   
-   

`{{Finalised}}`{=mediawiki}

[Category:Spc](Category:Spc "wikilink")
[Category:தமிழறிஞர்கள்](Category:தமிழறிஞர்கள் "wikilink") [Category:Tamil
Content](Category:Tamil_Content "wikilink")
[Category:கட்டுரையாளர்கள்](Category:கட்டுரையாளர்கள் "wikilink")

[^1]: [வடசொல் தமிழ் அகரவரிசைச் சுருக்கம், நீலாம்பிகையம்மையார், தமிழ்ப் பாதுகாப்பு
    இயக்கம் வெளியீடு,
    1939](https://www.tamildigitallibrary.in/book-detail?id=jZY9lup2kZl6TuXGlZQdjZpekJU7&tag=%E0%AE%B5%E0%AE%9F%E0%AE%9A%E0%AF%8A%E0%AE%B2%E0%AF%8D+%E0%AE%A4%E0%AE%AE%E0%AE%BF%E0%AE%B4%E0%AF%8D+%E0%AE%85%E0%AE%95%E0%AE%B0%E0%AE%B5%E0%AE%B0%E0%AE%BF%E0%AE%9A%E0%AF%88%E0%AE%9A%E0%AF%8D+%E0%AE%9A%E0%AF%81%E0%AE%B0%E0%AF%81%E0%AE%95%E0%AF%8D%E0%AE%95%E0%AE%AE%E0%AF%8D#book1/)

[^2]: [முப்பெண்மணிகள்
    வரலாறு](https://archive.org/details/MuppenmanigalinVaralaruNeelambikaiAmmaiyar1932)
