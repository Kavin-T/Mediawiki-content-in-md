![தண்டிகைக் கனகராயன்
பள்ளு](தண்டிகைக்_கனகராயன்_பள்ளு.png "தண்டிகைக் கனகராயன் பள்ளு"){width="353"
height="353"} தண்டிகைக் கனகராயன் பள்ளு (1792) ஈழத்து தமிழ் வரலாற்று நூல்களுள்
ஒன்று. ஈழத்துப் பள்ளுப் பிரபந்தங்களில் முக்கியமான நூல்.

## நூல் பற்றி {#நல_பறற}

பதினெட்டாம் நூற்றாண்டைச் சேர்ந்த
[சின்னக்குட்டிப்புலவர்](சின்னக்குட்டிப்_புலவர் "wikilink") 1792-ல் தண்டிகைக் கனகராயன்
பள்ளு நூலை எழுதினார். இந்நூலின் பாட்டுடைத்தலைவன் தண்டிகை கனகநாயக முதலி. இதன் முதல்
பதிப்பு 1932-ல் வெளியானது. [வ.
குமாரசாமிப்புலவரை](வ._குமாரசுவாமிப்_புலவர் "wikilink") பதிப்பாசிரியராகக்
கொண்டு சென்னை சாது அச்சுக்கூடத்தில் பதிப்பிக்கப்பட்டது. பதிப்புரையாக வ.
குமாரசாமிப்புலவர் நீண்ட ஆராய்ச்சிக் குறிப்புரை எழுதினார். தண்டிகைக் கனகசபாபதிப்பிள்ளை
எழுதிய அரும்பதவுரைக் குறிப்பும் இதில் இணைக்கப்பட்டது.

## இலக்கிய இடம் {#இலககய_இடம}

காலத்தால் முந்தைய [பள்ளுப](பள்ளு "wikilink")் பிரபந்தங்களின் பாட்டுடைத்தலைவன்
இறைவன். கதிரமலைப்பள்ளு, ஞானப்பள்ளு, [முக்கூடற்பள்ளு](முக்கூடற்பள்ளு "wikilink")
முதலியவற்றின் பாட்டுடைத்தலைவன் இறைவன். பிற்காலத்தில் பாடப்பட்ட பள்ளுக்களின்
பாட்டுடைத்தலைவனாக புரவலர்களும், வள்ளல்களும் அமைந்தனர். ஈழத்தில் எழுந்த பள்ளு வகைகளில்
நூல் வடிவாகக் கிடைக்கும் பள்ளு பிரபந்தங்களுள் தண்டிகைக் கனகராயன் பள்ளு தொன்மையானதாகக்
கருதப்படுகிறது.

## பாடல் நடை {#படல_நட}

-   பள்ளன் தோற்றம் (பாடல் எண் 4)

`<poem>`{=html} *கட்டழகாக முறுக்கி விட்ட மீசையும் - விளங்கக்* *கச்சுறுகாற்
பச்சைவர்ணக் கச்சையுங் கட்டி* *இட்ட மாகவே கரத்திற் றட்டிச் சிரித்து* *ஏப்பமிட்டுக்
கோப்புடனே யெட்டி மிதித்து* *விட்டிலங்க வேநுதலில் வெண்ணீ றணிந்து - கொண்டை* *வீறாகவே
கோலமுறு மாலை யணிந்து* *மட்டுக்கொள் ளுங்கள்ளும் கண்டமுட்டக் குடித்துத் -துய்ய*
*வடகாரைப் பள்ளன் தோற்றி னானே* `</poem>`{=html}

## உசாத்துணை

-   [ஈழநாட்டின் தமிழ்ச் சுடர்மணிகள், தென் புலோலியூர் மு. கணபதிப் பிள்ளை, 1967,
    பாரி நிலையம்
    வெளியீடு](https://noolaham.org/wiki/index.php/%E0%AE%88%E0%AE%B4%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AE%BF%E0%AE%A9%E0%AF%8D_%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%9A%E0%AF%8D_%E0%AE%9A%E0%AF%81%E0%AE%9F%E0%AE%B0%E0%AF%8D%E0%AE%AE%E0%AE%A3%E0%AE%BF%E0%AE%95%E0%AE%B3%E0%AF%8D)
-   தமிழ்ப் புலவர் வரிசை எட்டாம் புத்தகம், சு அ இராமசாமிப் புலவர், திருநெல்வேலி
    தென்னிந்திய சைவ சித்தாந்த நூற்பதிப்புக் கழகம், 1955
-   தண்டிகைக் கனகராயன் பள்ளு, மாவை சின்னக்குட்டி புலவர், சென்னை சாது அச்சுக்கூடம்,
    1932

## இணைப்புகள்

-   [தண்டிகைக் கனகராயன் பள்ளு:
    நூலகம்](https://noolaham.net/project/106/10577/10577.pdf)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
