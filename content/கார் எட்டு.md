கார் எட்டு (காரெட்டு) பதினோராம் திருமுறையில் இடம்பெறும் எட்டு வெண்பாக்களால் ஆன சிறு
நூல். காருக்கும் (மழைக்கும்) சிவபெருமானுக்கும் உவமை கூறி சிவனை வாழ்த்தும் நூல்.
நக்கீர தேவ நாயனாரால் இயற்றப்பட்டது.

## ஆசிரியர்

கார் எட்டு [நக்கீரதேவ நாயனாரால்](நக்கீரதேவ_நாயனார் "wikilink") இயற்றப்பட்டது.
[திருமுருகாற்றுப்படை](திருமுருகாற்றுப்படை "wikilink") இயற்றிய நக்கீரரும் இவரும்
ஒருவர் அல்லர் என்பதும், சொல் வழக்கு முதலியவற்றாலும் பொருள் அமைதியாலும், தேவார
திருவாசகக் கருத்துக்களும் சொற்றொடர்களும் இடம் பெற்றிருப்பதாலும் சமயக் குரவர்க்குப் பின்
பொ.யு. 9-ஆம் நூற்றாண்டில் வாழ்ந்த நக்கீரர் என்ற ஒருவரால் இயற்றப்பட்டிருக்க வேண்டும்
என்பதும் ஆய்வாளர்களின் கருத்து.

## நூல் அமைப்பு {#நல_அமபப}

கார் எட்டு, எட்டு வெண்பாக்களால் ஆனது. தலைவனின் பிரிவை ஆற்றாத தலைவியை தோழி,
கார்காலம் வந்துவிட்டதைக் காட்டி, தலைவன் வந்து விடுவான் என்று தேற்றும் வகையில்
அமைந்தது. மேகம் உவமிக்கப்படும் பொருளாகவும் சிவபெருமானின் அங்கங்கள் உவமைகளாகவும்
[எதிர்நிலை உவமைய](எதிர்நிலை_உவமை "wikilink")ாகப் பாடப்பட்டது.

மேகத்தின் நிறத்திற்கு சிவபெருமானின் நீலகண்டமும்(கழுத்தும்), மின்னலுக்கு அவரது ஒளிரும்
சடையும், இடியோசைக்கு இறைவனின் கழலோசையும் மற்றும் பலவும் உவமைகளாகக் கூறப்படுகின்றன.

## பாடல் நடை {#படல_நட}

###### வானவில்லும், மின்னலும், இடியும் {#வனவலலம_மனனலம_இடயம}

`<poem>`{=html} மையார் மணிமிடறு

` போற்கருகி மற்றவன்தன்`

கையார் சிலை விலகிக்

` காட்டிற்றே - ஐவாய்`

அழலரவம் பூண்டான்

` அவிர்சடைபோல் மின்னிக்`

கழலரவம் காண்புற்ற கார். 2

`</poem>`{=html}மேகங்கள் சிவபெருமானது திருநீலகண்டத்தைப் போன்று கருநீல நிறத்தில்,
அவன் கையிலேந்திய வில்­லைப்போல வானவில்லைத் தாங்கி , அவனது ஒளிநிறைந்த
சடைக்கற்றைகளைப்போல மின்னி, அவன் திருவடியில் அணியும் வீரக்கழலைப்போல் முழங்கி நிற்கும்
கார்காலம்.

###### அன்பரைக் கொண்டுவரும் கார் {#அனபரக_கணடவரம_கர}

`<poem>`{=html} செழுந்தழல் வண்ணன்

` செழுஞ்சடைபோல் மின்னி`

அழுந்தி அலர்போல்

` உயர - எழுந்தெங்கும்`

ஆவிசோர் நெஞ்சினரை

` அன்பளக்க உற்றதே`

காவிசேர் கண்ணாய்அக் கார். 7

`</poem>`{=html}தீ வண்ணக் கடவுளான சிவனாரின் செழுஞ்சடைபோல் மின்னி, ஊரின் அலர் போல
உயர எழுந்து, ஏங்கும் நெஞ்சையுடைய பெண்டிருக்கு அவர்களது காதலரை அளிக்க இறைவனின்
கருங்குவளை மலர்க்கண்களைப்போன்ற நிறமுள்ள மேகம் வந்தது.

## உசாத்துணை

-   [கார் எட்டு, பன்னிரு திருமுறை பாட்டும்,
    பொருளும்](http://thevaaram.org/thirumurai_1/onepage.php?thiru=11&Song_idField=11014)
-   [பன்னிரு திருமுறை, டாக்டர் இரா.வசந்தகுமார், தமிழ் இணைய கல்விக்
    கழகம்](http://panniruthirumurai.org/books/11thirumurai.pdf)\

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
