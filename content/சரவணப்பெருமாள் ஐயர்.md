சரவணப்பெருமாள் ஐயர் (சரவணப்பெருமாளையர்) (1799 -- 1840) தமிழ் உரையாசிரியர்.
பழந்தமிழ் நூல்களுக்கு உரை எழுதினார். திருக்குறள் பரிமேலழகர் உரை, திருவள்ளுவமாலை
ஆகியவற்றுக்கு முதன்முதலில் விளக்கம் எழுதிப் பதிப்பித்தார்.

## வாழ்க்கைக் குறிப்பு {#வழககக_கறபப}

சரவணப் பெருமாள் ஐயர் திருத்தணிகையில் 1799-ல்பிறந்தார். இவரின் தகப்பனார் வீரசைவ
சமயத்தாரான [கந்தப்பையர்](கந்தப்பையர் "wikilink"). கல்லாரகரி வீரசைவ மடத்து அதிபர்
வழி வந்தவர்*.* உடன்பிறந்தவர் [விசாகப்பெருமாள்
ஐயர்](விசாகப்பெருமாள்_ஐயர் "wikilink"). இராமாநுஜ கவிராயரிடம் கல்வி கற்றார்.

## இலக்கிய வாழ்க்கை {#இலககய_வழகக}

சரவணப்பெருமாள் ஐயர் சென்னையில் வசித்த காலத்தில் பல உரைநூல்களை எழுதினார். 1830-ஆம்
ஆண்டில் திருக்குறள் பரிமேலழகர் உரைக்கு முதன்முதலில் விளக்கம் எழுதிப் பதிப்பித்தார்.
இப்பதிப்பில் [திருவள்ளுவமாலைய](திருவள்ளுவமாலை "wikilink")ையும் உரையெழுதிப்
பதிப்பித்தார்*.* திருவள்ளுவமாலைக்கு முதன்முதலில் உரையெழுதியவர் சரவணப்பெருமாள் ஐயர்.
*1838-ல்* இரண்டாம் பதிப்பு வெளிவந்தது*.* அதன் பிறகு பல பதிப்புகள் வெளிவந்தன*.*
இப்பதிப்பில் இரண்டாம் பதிப்பில் இவர் எழுதிய திருவள்ளுவர் சரித்திரம் இடம் பெற்றது.
திருவள்ளுவரைப் பற்றி அச்சில் வெளிவந்த முதல் வரலாறு இது எனக் கொள்ளலாம்*.* இதில் பல
புராணப் புனைவுகளும் இடம்பெற்றுள்ளன*.* திருக்குறளைப் பதிப்பித்த அனைவரும் இந்தத்
திருவள்ளுவர் வரலாற்றினைச் சிறு மாற்றங்களோடு தங்கள் பதிப்பில் இணைத்துக் கொண்டனர்*.*
இவ்வரலாற்றினைச் சில பாடல்களோடு பேராசிரியர் சு*.* அனவரத விநாயகம் பிள்ளை 1908 -ல்
தனி நூலாக வெளியிட்டார்*.*

நாலடியார்*,* நன்னூல்*,* நைடதம்*,* திருவெங்கைக் கோவை*,* ஆத்திசூடி*,* கொன்றை
வேந்தன்*,* நறுந்தொகை*,* மூதுரை*,* நன்னெறி முதலிய நூல்களுக்கு உரையெழுதிப்
பதிப்பித்தார்*.* பிரபுலிங்க லீலையின் முதல் மூன்று அத்தியாயங்களுக்கு *(*மாயை உற்பத்தி
வரை*)* உரை எழுதினார்*.*நைடதம் மற்றும் பிரபுலிங்கலீலை ஆகியவற்றின் எஞ்சிய பகுதிகளின்
உரையை இவரது மகன் கந்தப்ப ஐயர் எழுதி முடித்தார்.

திருக்குறள் பரிமேலழகர் உரையை அச்சிட்ட பின்
[திருவாசகம்](திருவாசகம் "wikilink")*,* திருவிளையாடற் புராணம்*,*
[நாலடியார்](நாலடியார் "wikilink") ஆகியவற்றையும் அச்சிட்டார் எனக் கூறப்படுகிறது*.*
[நல்வழி](நல்வழி "wikilink")*,* \'வாக்குண்டாம்*\',* \'பழமலையந்தாதி\' ஆகிய
நூல்களையும் பதிப்பித்தார்.*.*

\'குணங்குடி மஸ்தான் நான்மணிமாலை\', \'களத்தூர் புராணம்\' இவர் இயற்றிய நூல்கள்
எனப்படுகிறது*.* \'பூகோள தீபிகை\'*,* \'இயற்றமிழ் சுருக்கம்\'*,* \'அணியியல்
விளக்கம்\'*,* \'குளத்தூர்ப் புராணம்*\',* \'பாலபோத இலக்கணம்\' முதலிய நூல்களை
இயற்றினார்*.*

## மறைவு

சரவணப்பெருமாள் ஐயர் 1840-ல் காலமானார்.

## நூல் பட்டியல் {#நல_படடயல}

-   குணங்குடி மஸ்தான் நான்மணிமாலை
-   களத்தூர் புராணம்
-   பூகோள தீபிகை
-   இயற்றமிழ் சுருக்கம்*,*
-   அணியியல் விளக்கம்
-   குளத்தூர்ப் புராணம்
-   பாலபோத இலக்கணம்

###### உரைகள்

-   திருக்குறள் பரிமேலழகர் உரை
-   திருவள்ளுவமாலை
-   திருவாசகம்
-   திருவிளையாடற் புராணம்
-   நாலடியார்
-   நன்னூல்
-   திருவெங்கைக் கோவை
-   ஆத்திசூடி
-   கொன்றை வேந்தன்
-   நறுந்தொகை
-   மூதுரை
-   நன்னெறி
-   நைடதம் (முற்றுப் பெறவில்லை)
-   பிரபுலிங்க லீலை(முற்றுப் பெறவில்லை)

## உசாத்துணை

-   [திருத்தணிகை சரவணப்
    பெருமாளையர்](https://www.voiceofvalluvar.org/thiruthanigai-saravana-perumalayar/)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
