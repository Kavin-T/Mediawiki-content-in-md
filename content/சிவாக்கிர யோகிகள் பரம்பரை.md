![சூரியனார்கோயில் ஆதீனம்](சூரியனார்.webp "சூரியனார்கோயில் ஆதீனம்") சிவாக்ர யோகள்
பரம்பரை (பொ.யு. 16-ஆம் நூற்றாண்டு முதல்) சைவசித்தாந்த மரபின் இரு துறவியர்
மரபுகளில் ஒன்று. சிவாக்ர யோகிகளால் உருவாக்கப்பட்டது. சூரியனார் கோயில் என்னும் ஊரில்
அமைந்தது. சிவாக்ர மடம் என்றும் சூரியனார் கோயில் மடம் என்றும் அழைக்கப்படுவதுண்டு

## வரலாறு

சைவ சித்தாந்தப் பரம்பரைகள் இரண்டு உண்டு. [தருமபுர ஆதீன
பரம்பரை](தருமபுர_ஆதீன_பரம்பரை "wikilink"). மற்றொன்று சிவாக்கிர யோகிகள் பரம்பரை.
சிவாக்கிர யோகிகள் பதினாறாம் நூற்றாண்டில் வாழ்ந்தவர். [சிவக்கொழுந்து
சிவாச்சாரியார்](சிவக்கொழுந்து_சிவாச்சாரியார் "wikilink") என இயற்பெயர் கொண்டவர்.
அவருடைய மரபினர் சிவாக்ர யோகிகள் பரம்பரை என அழைக்கப்படுகின்றனர்.

## வேறுபெயர்கள்

-   இந்தப் பரம்பரைக்கு வழங்கும் வேறு பெயர்கள்:
-   திருக்கயிலாய பரம்பரை - தரும்புர ஆதீனப் பரம்பரையும் இப்பெயரால் குறிப்பிடப்படும்.
-   கந்தனிடம் உபதேசம் பெற்றதாக தொன்மம் இருப்பதனால் \'கந்த பரம்பரை\'
-   வாமதேவ முனிவர் மூலம் நிலவுலகில் தோன்றியதாக தொன்மம் இருப்பதனால் வாமதேவ பரம்பரை
-   சதாசிவ பரம்பரை - சிவாக்ர யோகியின் ஆசிரியர் சதாசிவ சிவாச்சாரியாரில் இருந்து
    பரம்பரை கணக்கிடப்படுவதனால் சதாசிவப் பரம்பரை
-   சூரியனார் கோயில் மையம் என்பதனால் சூரியனார் கோயில் ஆதீன பரம்பரை

## ஆதீனகர்த்தர்கள் வரிசை {#ஆதனகரததரகள_வரச}

1.  ஸ்ரீ கண்ட பரமசிவம்
2.  கந்த சுவாமி
3.  வாமதேவ முனிவர்
4.  நீலகண்ட சிவாசாரியர்
5.  விசுவேசுர சிவாசாரியர்
6.  சதாசிவ சிவாசாரியர் வடமொழியில் சிவஞானபோத விருத்தி எழுதியவர் (1450-1475)
7.  சிவமார்க்கப் பிரகாச சிவாசாரியர் (1475-1525)
8.  சிவக்கொழுந்து தேசிகர் (சிவாக்கிர யோகிகள்), ஆதீனம் நிறுவியவர், (1500-1550)
9.  வீழி சிவாக்கிர யோகிகள், பெரும்பெருஞ் சாத்திரங்கள் செய்தவர், (1550-1575)
10. நந்தி சிவாக்கிர யோகிகள், சிவநெறிப் பிரகாச உரை, சிவப்பிரகாச உரை ஆகிய
    உரைநூல்களை இயற்றிவர் (1560-1600)
11. சிவக்கொழுந்து தேசிகர் (1600-1640)
12. சொக்கலிங்க தேசிகர், இவர் திருமாந்துறைப் பண்டார சந்நிதி (1640-1680)
13. (இடையில் சில ஆண்டுகளில் ஏழு ஆசாரியர் பரம்பரைத் தலைமையை ஏற்றிருந்தனர். இவர்களில்
    அம்பலவாண தேசிகர் என்பவர் மட்டும் கேரளப் பிராமணர். ஏனையோர் அனைவரும் வேளாளர்
    குலத்தினர்) (1680-1688)
14. முத்துக்குமார தேசிகர் (1888-1918)
15. மீனாட்சி சுந்தர தேசிகர் - இவர் இறைஞான போதம் முதலான நூல்களை இயற்றியவர்.1973-ல்
    சமாதி அடைந்தவர் (1918-1947)
16. தெய்வசிகாமணி தேசிக குருமூர்த்தி சுவாமிகள்
17. [சங்கரலிங்க தேசிக பரமாச்சார்ய
    சுவாமிகள்](சங்கரலிங்க_தேசிக_பரமாச்சார்ய_சுவாமிகள் "wikilink") (27-வது
    பட்டம்)

## உசாத்துணை

-   மு. அருணாசலம், தமிழ் இலக்கிய வரலாறு - பதினாறாம் நூற்றாண்டு

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
