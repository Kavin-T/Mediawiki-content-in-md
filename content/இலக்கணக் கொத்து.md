இலக்கணக்கொத்து (பொ.யு. பதினேழாம் நூற்றாண்டு) தமிழ் இலக்கண நூல். வடமொழி இலக்கண
மரபைத் தழுவி சுவாமிநாத தேசிகரால் உரையுடன் இயற்றப்பட்டது. சைவ மடாலயங்களில்
தமிழிலக்கணப் பாடமாகப் பயிலப்பட்டது.

## பதிப்பு, வெளியீடு {#பதபப_வளயட}

இலக்கணக்கொத்து முதன்முதலில் யாழ்ப்பாணத்து [ஆறுமுக
நாவலரால்](ஆறுமுக_நாவலர் "wikilink") 1866-ல் பதிப்பிக்கப்பட்டது. 1973-ல் [தி. வே.
கோபாலையர்](தி._வே._கோபாலையர் "wikilink") இரண்டாம் பதிப்பை வெளியிட்டார்.

## ஆசிரியர்

இலக்கணக்கொத்து நூலை இயற்றியவர் [சுவாமிநாத
தேசிகர்](சுவாமிநாத_தேசிகர் "wikilink"). திருநெல்வேலி ஈசான மடத்தில் இருந்தார்.
வடமொழியிலிருந்து தமிழ் பிறந்தது என்னும் கொள்கையைக் கொண்டிருந்தார்.

## நூல் அமைப்பு {#நல_அமபப}

இலக்கணக்கொத்து வடமொழி இலக்கணத்தைத் தழுவி எழுதப்பட்டது. இருமொழிகளிலும் இலக்கணம் ஒன்றே
எனத் தேசிகர் குறிப்பிடுகிறார். பல நூல்களில் பலர் உரைத்துச் சிதறிக் கிடந்த இலக்கண
விதிகளைக் கொத்தாக சேர்த்துத் தருதலின் இந்த நூலுக்கு இலக்கணக்கொத்து என்று பெயர்
சூட்டப்பட்டது. `<poem>`{=html} வடமொழி தமிழ்மொழி யெனுமிருமொழியினும் இலக்கணம்
ஒன்றே யென்றே யெண்ணுக `</poem>`{=html} இந்நூலில் பாயிரத்துடன் 131 பாடல்கள் உள்ளன,
பாயிரம் 85 அடிகளைக் கொண்டது. சிறப்புப் பாயிரம் 31 அடிகளைக்கொண்ட நேரிசை
ஆசிரியப்பா.

இலக்கணக்கொத்து வேற்றுமையியல் (52 பாடல்கள்), வினையியல் (22 பாடல்கள்), ஒழிபியல்
(45பாடல்கள்) என்னும் மூன்று இயல்களாக இயற்றப்பட்டுள்ளது.

###### வேற்றுமையியல்

-   வடமொழியில் வேற்றுமை
-   வேறுபடுத்தலால் வேற்றுமை
-   வேற்றுமை உருபு
-   இரண்டாம் வேற்றுமை உருபு
-   வினைமுதலை விளிக்கும் எட்டாம் வேற்றுமை
-   மூன்றாம் வேற்றுமை
-   3,4,5 வேற்றுமை
-   5,6 ஆம் வேற்றுமை
-   ஏழாம் வேற்றுமை
-   வேற்றுமை மயக்கம்
-   வேற்றுமைப் பொருள்

###### வினையியல்

-   முற்று, எச்சம்
-   வினை வகைகள்
-   படு - துணைவினை
-   அசைதல்
-   பெயர் வினை முற்று - எச்சம்
-   வேறு இல்லை உண்டு

###### ஒழிபியல்

-   வடசொல்லை எழுதுதல்
-   தொகுநிலை
-   சாரியை
-   புணர்ச்சி
-   பகுபதம்
-   எடுத்தல் படுத்தல் ஓசை
-   செய்து வாய்பாடு

## பாடல் நடை {#படல_நட}

`<poem>`{=html} உயர்திணையியற்பெய ரஃறிணை யியற்பெய ருயர்திணைப் பொருளிற் சாதி
யொருமை யஃறிணைப் பொருளிற் சாதியொருமை யுயர்திணைப் பொருளிற் சாதிப் பன்மை யஃறிணைப்
பொருளிற் சாதிப் பன்மை யொருசொன்னின்றே தனிந்தனி யுதவுத லெனப்பிரிவேழென் றியம்புவர்
புலவர் `</poem>`{=html}

## உசாத்துணை

-   [இலக்கணக்கொத்து, தமிழ் இணைய
    மின்னூலகம்](https://www.tamilvu.org/library/nationalized/scholars/pdf/others/tcl/elakkana_kothu_mulamum_uraiyum.pdf)
-   [இலக்கணக்கொத்து,
    தமிழ்த்துளி](https://vaiyan.blogspot.com/2021/07/ilakkana-kottu-author.html)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:Spc](Category:Spc "wikilink")
