வெண்பாவின் பொது இலக்கணங்களைப் பெற்று, நான்கடிக்கும் அதிகமான அடிகளைப் பெற்று வருவது
பஃறொடை வெண்பா. (பல் + தொடை = பஃறொடை) பனிரெண்டு அடிகள் வரை வரும். அதற்கு மேல்
அடிகளின் வரின் அது கலிவெண்பாவாகக் கருதப்படும். பஃறொடை வெண்பா ஒருவிகற்பத்தாலும்,
பலவிகற்பத்தாலும் வரும்.

## பஃறொடை வெண்பாவின் இலக்கணம் {#பஃறட_வணபவன_இலககணம}

-   பஃறொடை வெண்பா நான்கடிக்கு மேல் பனிரண்டு அடி வரை வரும்.
-   அடிதோறும் நான்கு சீர்கள் கொண்ட அளவடியாய் வரும்.
-   ஈற்றடி முச்சீராய் அமையும்.
-   இரண்டு அடிக்கு ஒரு தனிச்சொல் பெற்றும், அடிதோறும் தனிச்சொல் பெற்றும், தனிச்சொல்லே
    இல்லாமலும் வரும்.
-   சீர்களில் இயற்சீர் மற்றும் வெண்சீரைக் கொண்டு அமையும்.
-   இயற்சீர் வெண்டளை, வெண்சீர் வெண்டளை மட்டுமே வரும்.
-   செப்பலோசை உடையதாய் இருக்கும்.
-   நாள், மலர், காசு, பிறப்பு என்னும் வாய்ப்பாடுகளைக் கொண்டு முடியும்.

## பஃறொடை வெண்பா வகைகள் {#பஃறட_வணப_வககள}

பஃறொடை வெண்பா ஒரு விகற்பப் பஃறொடை வெண்பா, பல விகற்பப் பஃறொடை வெண்பா என இரண்டு
வகைப்படும்.

##### ஒரு விகற்பப் பஃறொடை வெண்பா {#ஒர_வகறபப_பஃறட_வணப}

`<poem>`{=html} சேற்றுக்கால் நீலம் செருவென்ற வேந்தன்வேல் கூற்றுறழ் மொய்ம்பின் பகழி
பொருகயல் தோற்றம் தொழில்வடிவு தம்முள் தடுமாற்றம் வேற்றுமை இன்றியே ஒத்தன மாவேடர்
ஆற்றுக்கால் ஆட்டியர் கண்ழு `</poem>`{=html} ஐந்தடியால் அமைந்த இப்பஃறொடை வெண்பாவில்,
சேற், கூற், தோற், வேற், ஆற் என ஒரே விகற்பம் அமைந்துள்ளதால் இது ஒரு விகற்பப் பஃறொடை
வெண்பா.

##### பல விகற்பப் பஃறொடை வெண்பா {#பல_வகறபப_பஃறட_வணப}

`<poem>`{=html} பன்மாடக் கூடல் மதுரை நெடுந்தெருவில் என்னோடு நின்றார் இருவர்
அவருள்ளும் பொன்னோடை நன்றென்றாள் நல்லளே பொன்னோடைக் கியானைநன் றென்றாளும் அந்நிலையள் யானை
எருத்தத் திருந்த இலங்கிலைவேல் தென்னன் திருத்தார்நன் றென்றேன் தீயேன் `</poem>`{=html}
ஆறடியால் அமைந்த இப்பாடலில் பன், என், பொன்; கியா; எருத்த, திருத்தார்- என இரண்டுக்கு
மேற்பட்டப் பல விகற்பங்கள் அமைந்துள்ளதால் இது பல விகற்பப் பஃறொடை வெண்பா.

## உசாத்துணை

-   [யாப்பருங்கலக்காரிகை: சென்னை
    நூலகம்](https://www.chennailibrary.com/grammar/yapparunkalakkarigai.html)
-   [யாப்பருங்கலக்காரிகை மூலமும் உரையும்: பதிப்பாசிரியர்: முனைவர் சோ. கண்ணதாசன்:
    தமிழ் இணைய
    மின்னூலகம்](https://www.tamildigitallibrary.in/book-detail?id=jZY9lup2kZl6TuXGlZQdjZp7kZhd&tag=%E0%AE%85%E0%AE%AE%E0%AE%BF%E0%AE%A4%E0%AE%9A%E0%AE%BE%E0%AE%95%E0%AE%B0%E0%AE%B0%E0%AF%8D%20%E0%AE%87%E0%AE%AF%E0%AE%B1%E0%AF%8D%E0%AE%B1%E0%AE%BF%E0%AE%AF%20%E0%AE%AF%E0%AE%BE%E0%AE%AA%E0%AF%8D%E0%AE%AA%E0%AE%B0%E0%AF%81%E0%AE%99%E0%AF%8D%E0%AE%95%E0%AE%B2%E0%AE%95%E0%AF%8D%E0%AE%95%E0%AE%BE%E0%AE%B0%E0%AE%BF%E0%AE%95%E0%AF%88%20%E0%AE%AE%E0%AF%82%E0%AE%B2%E0%AE%AE%E0%AF%81%E0%AE%AE%E0%AF%8D%20%E0%AE%89%E0%AE%B0%E0%AF%88%E0%AE%AF%E0%AF%81%E0%AE%AE%E0%AF%8D#book1/)
-   [இலக்கண விளக்கம்: வைத்தியநாத தேசிகர்: பதிப்பாசிரியர்: தி.வே. கோபாலையர்: தமிழ்
    இணைய
    மின்னூலகம்](https://www.tamildigitallibrary.in/book-detail?id=jZY9lup2kZl6TuXGlZQdjZM0lJly&tag=%E0%AE%87%E0%AE%B2%E0%AE%95%E0%AF%8D%E0%AE%95%E0%AE%A3%20%E0%AE%B5%E0%AE%BF%E0%AE%B3%E0%AE%95%E0%AF%8D%E0%AE%95%E0%AE%AE%E0%AF%8D#book1/)
-   [யாப்பிலக்கணம்: விசாகப்பெருமாளையர்: தமிழ் இணையக் கல்விக்கழக
    நூலகம்](https://www.tamilvu.org/library/nationalized/scholars/pdf/religion/cpl/yaappilakkand-am.pdf)
-   [தமிழ் இணையக் கல்விக்கழகப்
    பாடம்](https://www.tamilvu.org/courses/degree/p203/p2031/html/p2031332.htm)

`{{Finalised}}`{=mediawiki}

[Category:Tamil Content](Category:Tamil_Content "wikilink")
