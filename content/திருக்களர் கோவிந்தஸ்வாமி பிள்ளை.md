![திருக்களர் கோவிந்தஸ்வாமி பிள்ளை, நன்றி - மங்கல இசை
மன்னர்கள்](Thirukkalar_Govindhaswami_Pillai.jpg "திருக்களர் கோவிந்தஸ்வாமி பிள்ளை, நன்றி - மங்கல இசை மன்னர்கள்")
திருக்களர் கோவிந்தஸ்வாமி பிள்ளை (1903-அக்டோபர் 21, 1958) ஒரு நாதஸ்வரக் கலைஞர்.

## இளமை, கல்வி {#இளம_கலவ}

திருவாரூர் மாவட்டத்தில் திருக்களர் என்ற ஊரில் 1903-ஆம் ஆண்டு நாதஸ்வரக் கலைஞர்
அய்யாக்கண்ணு பிள்ளை - தையல்நாயகி அம்மாள் இணையருக்கு மகனாகப் பிறந்தார். உடன்
பிறந்தவர்கள்:

-   தெய்வயானை அம்மாள் (கணவர்: நாதஸ்வரக் கலைஞர் தேவப்பட்டணம் விஸ்வநாத பிள்ளை)
-   அஞ்சம்மாள் (கணவர்: நாதஸ்வரக் கலைஞர் புத்தூர் கடைத்தெரு வடிவேல் பிள்ளை)
-   கருப்பையா பிள்ளை (விவசாயம்)
-   ஷண்முகசுந்தரம் பிள்ளை (நாதஸ்வரம்)

கோவிந்தஸ்வாமி பிள்ளை [கோட்டூர் சௌந்தரராஜ
பிள்ளைய](கோட்டூர்_சௌந்தரராஜ_பிள்ளை "wikilink")ிடம் நாதஸ்வரம் பயிற்சி பெற்றார்.

## தனிவாழ்க்கை

தவில்கலைஞர் தஞ்சாவூர் நாகலிங்கம் பிள்ளையின் மகள் செல்லம்மாளை மணந்தார். இவர்களுக்கு
குழ்ந்தைகள் இல்லை.

## இசைப்பணி

கோவிந்தஸ்வாமி பிள்ளையின் ஒற்றை நாதஸ்வர வாசிப்பில் ஏழெட்டு நாதஸ்வரங்கள் இசைக்கும் ஒலி
ஒலிக்கும். கீர்த்தனைகளில் அழகான பொருத்தமான சங்கதிகளை அடுக்கடுக்காக இசைப்பதில் வல்லவர்.

கோவிந்தஸ்வாமி பிள்ளை காரைக்குடி, தேவகோட்டை போன்ற செட்டிநாட்டு ஊர்களில் பல
தங்கப்பதக்கங்களும் சாதராக்களும் பரிசாகப் பெற்றிருக்கிறார்.

###### தவில் வாசித்த இசைக்கலைஞர்கள் {#தவல_வசதத_இசககலஞரகள}

திருக்களர் கோவிந்தஸ்வாமி பிள்ளையுடன் தவில் வாசித்த கலைஞர்கள்:

-   திருக்களர் சுந்தரம் பிள்ளை
-   [நீடாமங்கலம் மீனாட்சிசுந்தரம்
    பிள்ளை](நீடாமங்கலம்_மீனாட்சிசுந்தரம்_பிள்ளை "wikilink")
-   [மன்னார்குடி நடேச பிள்ளை](மன்னார்குடி_நடேச_பிள்ளை "wikilink")
-   ஸ்வாமிமலை கோவிந்தராஜ பிள்ளை
-   கீவளூர் முத்துவீர் பிள்ளை

###### மாணவர்கள்

திருக்களர் கோவிந்தஸ்வாமி பிள்ளையிடம் கற்ற மாணவர்களில் முக்கியமானவர் [கோட்டூர்
ராஜரத்தினம் பிள்ளை](கோட்டூர்_ராஜரத்தினம்_பிள்ளை "wikilink").

## மறைவு

அக்டோபர் 21, 1958 அன்று கோவிந்தஸ்வாமி பிள்ளையும் அதன் பின்னர் ஒரு வாரத்தில் அவரது
மனைவியும் மறைந்தனர்.

## உசாத்துணை

-   மங்கல இசை மன்னர்கள் - பி.எம். சுந்தரம் - முதற் பதிப்பு, முத்துசுந்தரி பிரசுரம்,
    சென்னை - டிசம்பர் 2013

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:வாத்திய இசைக்கலைஞர்கள்](Category:வாத்திய_இசைக்கலைஞர்கள் "wikilink")
