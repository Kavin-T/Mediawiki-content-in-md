மதுரஞ்சுந்தரபாண்டியனார் (பொ.யு. 20-ஆம் நூற்றாண்டு) தமிழ்ப்புலவர். முருகன் மீது
பக்திப்பாடல்கள் பாடியவர். திருக்குளந்தை முருகக்கடவுள் திருவருண்மாலை முக்கியமான
படைப்பு. பழைய தமிழ் நூல்களை பதிப்பித்தவர்.

## வாழ்க்கைக் குறிப்பு {#வழககக_கறபப}

மதுரஞ்சுந்தரபாண்டியனார் மதுரையில் 20-ஆம் நூற்றாண்டில் பிறந்தார். தேவாரம் ஓதும் பணி
செய்தார். பலவகை நூல்களை ஓதிக் கற்றார். முருகனின் மீது பக்தி கொண்டு பல தலங்களுக்குச்
சென்று பாடல்கள் பாடினார்.

## இலக்கிய வாழ்க்கை {#இலககய_வழகக}

திருக்குளந்தை என்று அழைக்கப்பட்ட பெரியகுளத்தில் எழுந்தருளிய முருகன் மீது
\'திருக்குளந்தை முருகக்கடவுள் திருவருண்மாலை\' நூலை இயற்றினார். வெளிவராத பழைய
நூல்களை அச்சிட்டு வெளியிட்டார். தலைச்சங்க நூலான செங்கோன் தரைச்செலவு நூலை அச்சிட்டு
வெளியிட்டார். அரசன் சண்முகனாரின் திருக்குறள் விருத்தியை அச்சிட்டார்.
[இடைக்காடனார்](இடைக்காடனார் "wikilink") பாடிய \'மூவடி முப்பது\' நூலைப்
பதிப்பித்தார். திருப்பரங்குன்றத்திலிருந்து பழமுதிர்சோலை வரையுள்ள முருகத்தலங்களைப்
பாடிய \'முருகக் கடவுள் வாழ்த்து திருவகவல்\' நூலை இயற்றினார். திருப்பரங்குன்றம்
முருகனின் மீது \'முருக மணிமாலை \'நூலை இயற்றினார்.
[க.நா.சு](க.நா.சுப்ரமணியம் "wikilink") இவரின் பாடல்களை பாராட்டியுள்ளார்.

## பாடல் நடை {#படல_நட}

திருக்குளந்தை முருகக்கடவுள் திருவருண்மாலை

`<poem>`{=html} சாதியெனும் பேய்பிடித்தார் எல்லாருங் கூடித் தாழ் வுயர்வொன் றறியாமல்
சாந்துணையும் வீணே வீதியிலே வாசலிலே கோயில்குளந்த் தனிலே மேல்கீழென் றொருவரைமற்
றொருவர்வெறுத் தலைவர் `</poem>`{=html}

## நூல் பட்டியல் {#நல_படடயல}

-   திருக்குளந்தை முருகக்கடவுள் திருவருண்மாலை

```{=html}
<!-- -->
```
-   முருகக் கடவுள் வாழ்த்து திருவகவல்
-   முருக மணிமாலை

## உசாத்துணை

-   [தமிழ்ப்புலவர் வரிசை: சு.அ.
    ராமசாமிப்புலவர்](https://www.tamildigitallibrary.in/book-detail.php?id=jZY9lup2kZl6TuXGlZQdjZt2kupd#book1/3)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:புலவர்கள்](Category:புலவர்கள் "wikilink")
