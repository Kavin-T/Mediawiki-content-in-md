பரணர் பாட்டியல் (பொ.யு 9-ஆம் நூற்றாண்டு) சிற்றிலக்கியங்களுக்கு இலக்கணம் வகுக்கும்
[பாட்டியல்](பாட்டியல் "wikilink") நூல்களில் ஒன்று. [பன்னிரு
பாட்டியல்](பன்னிரு_பாட்டியல் "wikilink") நூலில் இதன் பாடல்கள் எடுத்தாளப்பட்டுள்ளன.
பாட்டியல் என்பது சிற்றிலக்கியங்கள் என்னும் நூல்வகையின் இலக்கணத்தைக் கற்பிக்கும்
இலக்கணத்துறை.

## ஆசிரியர்

இதன் ஆசிரியர் பரணர். சங்ககாலப் பரணரின் பெயரை கொண்டவர். பரணர் என்பது ஒரு குலப்பெயர்
அல்லது ஆசிரியர் மரபின் பெயராகவும் இருக்கலாம்.

## நூல்

பரணர் பாட்டியல் பொ.யு 9-ஆம் நூற்றாண்டில் இயற்றப்பட்டிருக்கலாம். இந்நூலில் இருந்து
எடுக்கப்பட்ட 34 பாடல்கள் [பன்னிருபாட்டியல்](பன்னிரு_பாட்டியல் "wikilink") நூலில்
தொகுக்கப்பட்டுள்ளன. எழுத்து பகுதியில் 20 பாடல்கள், சொல் பகுதியில் ஒருபாடல், இனம்
பகுதியில் 13 பாடல்கள். [பிள்ளைத்தமிழ்](பிள்ளைத்தமிழ் "wikilink") பற்றி விளக்கமாக
எடுத்துரைக்கும் இவர் முடி சூடிய அரசன் மீது பிள்ளைத்தமிழ் பாடக்கூடாது என்கிறார்.
(பன்னிரு பாட்டியல் 178)

இவரது நூலுக்கு வழங்கிய வேறு பெயர்கள் பருணர் பாட்டியல், வாருணர் பாட்டியல் என்ற
பெயர்களும் உள்ளன

## உசாத்துணை

-   மு. அருணாசலம், தமிழ் இலக்கிய வரலாறு, ஒன்பதாம் நூற்றாண்டு, 2005
-   [மு. அருணாச்சலம் சிற்றிலக்கியங்கள்
    பற்றி](https://www.tamildigitallibrary.in/admin/assets/book/TVA_BOK_0009152_%E0%AE%AA%E0%AE%BF%E0%AE%B0%E0%AE%AA%E0%AE%A8%E0%AF%8D%E0%AE%A4_%E0%AE%AE%E0%AE%B0%E0%AE%AA%E0%AE%BF%E0%AE%AF%E0%AE%B2%E0%AF%8D.pdf)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
