![மு. பழனியப்பன்](மு._பழனியப்பன்.jpg "மு. பழனியப்பன்"){width="260"
height="260"} மு. பழனியப்பன் (பிறப்பு: ஜுன் 25, 1971) தமிழ் ஆய்வாளர்,
பேராசிரியர், கணினித்தமிழ் சார்ந்த புத்தகங்களை எழுதினார்.

## வாழ்க்கைக் குறிப்பு {#வழககக_கறபப}

மு. பழனியப்பன் சிவகங்கை மாவட்டம் காரைக்குடியில் ஜுன் 25, 1971-ல் பிறந்தார்.
திருச்சி, பாரதிதாசன் பல்கலைக்கழகத்தில் தமிழில் இளநிலை பட்டமும், கணிணி
பயன்பாட்டியலில் முதுநிலை பட்டமும் பெற்றார். மதுரை காமராஜர் பல்கலைக்கழகத்தில் தமிழில்
முதுகலைப் பட்டம் பெற்றார். பாண்டிச்சேரி பல்கலைக்கழகத்தில் முனைவர் பட்டம் பெற்றார்.
டிசம்பர் 2004 முதல் சென்னையிலுள்ள தமிழ் இணையப் பல்கலைக்கழகத்தின் உதவி இயக்குநராகப்
பணியில் உள்ளார்.

## ஆசிரியப்பணி

மு. பழனியப்பன் புதுக்கோட்டை மாட்சிமை தங்கிய மன்னர் கல்லூரியில் ஆறு ஆண்டுகள் முதுநிலை
விரிவுரையாளராகப் பணிபுரிந்தார். இவர் பெண்ணிய ஆய்வு அணுகுமுறையிலும், பக்தி இலக்கிய
ஆய்விலும் தனிக்கவனம் செலுத்தினார். இவரின் கீழ் ஆறு மாணவர்கள் ஆய்வியல் நிறைஞர் (M Phil)
பட்டத்திற்காக ஆய்வு செய்து பட்டம் பெற்றனர்.

## தமிழ் கணிணிக்கு செய்த பங்களிப்புகள் {#தமழ_கணணகக_சயத_பஙகளபபகள}

மு. பழனியப்பன் எழுதிய \'கணினியும் தமிழும்\' என்ற நூல் புதுச்சேரி பாரதிதாசன்
கல்லூரியிலும், புதுகோட்டை மாமன்னர் கல்லூரியிலும் இளங்கலைப் பாடத்திட்டத்தில்
இடம்பெறுகின்றன. பல கல்லூரிகளில் கணிப்பொறிசார்ந்த தலைப்புகளில் உரை நிகழ்த்தினார்.

## இலக்கிய வாழ்க்கை {#இலககய_வழகக}

மு. பழனியப்பன் தமிழ் இலக்கியம் சார்ந்த நூல்களையும், அறுபது ஆய்வுக்கட்டுரைகளையும்
வெளியிட்டார். இணைய இதழ்களான வல்லமை, திண்ணை, ஜியோதமிழ் ஆகிய இதழ்களில் கட்டுரைகள்
எழுதினார்.

## நூல்கள் பட்டியல் {#நலகள_படடயல}

-   பெரிய புாரணத்தில் பெண்கள் ஓர் ஆய்வு
-   பெண்ணிய வாசிப்பு
-   விடுதலைக்கு முந்தைய பெண்களின் நாவல்கள்
-   பெண்ணிய வாசிப்பு
-   இணைய உலகம்
-   சி.கே. பெரியபுராணத்தில் சுப்ரமண்ய முதலியாரின் உரை நிகழ்ச்சி
-   கணினி மற்றும் இணையம்
-   கம்பனின் வானியல்

## உசாத்துணை

-   [தமிழ்க் கணிப்பொறி வல்லுனர்கள்- இணையத்தமிழ் பங்களிப்பாளர்கள்: மணிவானதி
    தளம்](https://manikandanvanathi.blogspot.com/2012/04/blog-post_05.html)
-   [முனைவர். மு.
    பழனியப்பன்:tamilvu](http://www.tamilvu.org/courses/diploma/a021/a0214/html/a02145au.htm)

## இணைப்புகள்

-   [செம்மொழிக் கணினிக் களஞ்சியம் உருவாக்கலும் அதன் பகுப்புகளும்: மு.
    பழனியப்பன்](https://old.thinnai.com/archives/61104303)
-   [முனைவர் மு. பழனியப்பன்: கட்டுரைகள்:
    திண்ணை](https://old.thinnai.com/archives/author/Mupalaniyappan)
-   [மு. பழனியப்பன்: மானிடள்:
    இணையதளம்](https://manidal.blogspot.com/p/blog-page_1.html)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
