![மகரம்](மகரம்.jpg "மகரம்") ![மகரம்](K_R_Kalyanaraman_Makaram.jpg "மகரம்")
மகரம் (கே.ஆர். கல்யாணராமன்) (ஜூலை 1, 1919 - ஏப்ரல் 4, 2001) தமிழ் எழுத்தாளர்.
நகைச்சுவைக் கட்டுரைகள் எழுதினார். தமிழ் இலக்கியம் சார்ந்த தொகுப்பு நூல்களை
வெளியிட்டார். \'எழுதுவது எப்படி\' என்ற இவருடைய தொகைநூல் புகழ்பெற்றது.

## தனிவாழ்க்கை

மகரத்தின் இயற்பெயர் கே.ஆர்.கல்யாணராமன். மகரம் சென்னையில் ஜூலை 1, 1919 அன்று
பிறந்தார். சென்னை அக்கவுண்டண்ட் ஜெனரல் அலுவலகத்தில் பணியாற்றினார். இவர் மனைவி சங்கரி.
[ஆர்.சூடாமணி](ஆர்.சூடாமணி "wikilink") குடும்பத்துக்கு அணுக்கமானவர். சூடாமணி
எழுதுவதற்கு காரணமாக அமைந்தார்.

## இலக்கியவாழ்க்கை

மகரம் கல்யாணராமன் 1944-ஆம் ஆண்டில் எழுத ஆரம்பித்தார். *க. ரா* என்ற புனைபெயரில் 1944
கல்கி இதழ்களில் மூன்று கட்டுரைகளை எழுதினார். பின்னர் அதே ஆண்டில் ஆனந்த விகடன் இதழில்
*கே. ஆர். கே* என்ற பெயரில் \'சங்கீத அகராதி\' என்ற கட்டுரையை எழுதினார். விகடன்
ஆசிரியர் [தேவன்](தேவன் "wikilink") இவருக்கு கல்யாணராமனின் பிறந்த ராசியான
\'மகரம்\' என்ற புனைபெயரை சூட்டி அப்பெயரிலேயே எழுத வேண்டினார். அப்பெயரிலேயே
தொடர்ந்து பல நகைச்சுவைக் கட்டுரைகளை எழுதினார்.

இவரது நகைச்சுவைக் கட்டுரைகள் 10 நூல்களாகவும், சிறுகதைகள் இரண்டு தொகுப்புகளாகவும்
வெளிவந்துள்ளன. இவரது கட்டுரைகள் [சந்திரோதயம்](சந்திரோதயம்_(இதழ்) "wikilink"),
[பாரிஜாதம்](பாரிஜாதம் "wikilink"), [மணிக்கொடி](மணிக்கொடி_(இதழ்) "wikilink")
போன்ற இதழ்களிலும், இலங்கை தினகரன் பத்திரிகையிலும் வெளிவந்துள்ளன. *எழுதுவது எப்படி*
என்ற கட்டுரைகளைத் தொகுத்து புத்தகங்களாக பழனியப்பா பிரதர்ஸ் நிறுவனம் வெளியிட்டது.
புகழ்பெற்ற 101 எழுத்தாளர்களின் சிறுகதைகளைத் தொகுத்து, வானதி பதிப்பகத்தின் மூலம்
நான்கு தொகுதிகளாக வெளியிட்டார்.

## மறைவு

2001-ல் [அநுத்தமா](அநுத்தமா "wikilink") எழுதிய \'கேட்டவரம்\' என்னும் நாவலில்
வரும் கேட்டவரம்பாளையம் ராமர் கோயிலின் ராமநவமி விழாவுக்குச் செல்லும்போது
பேருந்திலேயே மறைந்தார்.

## உசாத்துணை

-   [நட்புறவுடன் வாழ்ந்த மகரம் - திருப்பூர் கிருஷ்ணன் \|
    Dinamani](https://www.dinamani.com/weekly-supplements/tamilmani/2012/aug/05/%E0%AE%A8%E0%AE%9F%E0%AF%8D%E0%AE%AA%E0%AF%81%E0%AE%B1%E0%AE%B5%E0%AF%81%E0%AE%9F%E0%AE%A9%E0%AF%8D-%E0%AE%B5%E0%AE%BE%E0%AE%B4%E0%AF%8D%E0%AE%A8%E0%AF%8D%E0%AE%A4-%E0%AE%AE%E0%AE%95%E0%AE%B0%E0%AE%AE%E0%AF%8D-537200.html)
-   [மகரம் என்னும் மாமனிதர்!: விகடன்
    டைரி](https://vikatandiary.blogspot.com/2009/11/blog-post_10.html)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:எழுத்தாளர்கள்](Category:எழுத்தாளர்கள் "wikilink")
