வெண்பாவின் பொது இலக்கணங்களைப் பெற்று மூன்றடியால் வரும் வெண்பா சிந்தியல் வெண்பா .
குறுகிய அடி எண்ணிக்கையுடைய வெண்பா குறள்வெண்பா என்று அழைக்கப்பட்டது போலவே, அடி
எண்ணிக்கையில் சிறியதாக (சிற்றியல் - சிந்தியல்) உள்ள வெண்பா சிந்தியல் வெண்பா எனப் பெயர்
பெற்றது. இது நேரிசைச் சிந்தியல் வெண்பா, இன்னிசைச் சிந்தியல் வெண்பா என இருவகைப்படும்.

## சிந்தியல் வெண்பாவின் இலக்கணம் {#சநதயல_வணபவன_இலககணம}

-   சிந்தியல் வெண்பா [வெண்பாவ](வெண்பா "wikilink")ின் பொது இலக்கணங்களைப் பெற்று
    வரும்
-   மூன்று அடிகளைப் பெற்று வரும்.
-   முதல் இரண்டு அடிகளும் நான்கு சீர்கள் கொண்ட அளவடியாக அமையும். ஈற்றடி மூன்று
    சீர்களைக் கொண்டிருக்கும்.
-   இரண்டாம் அடியில் தனிச்சொல் பெற்றோ, பெறாமலோ வரும்.
-   நாள், மலர், காசு, பிறப்பு என்னும் வாய்ப்பாடுகளைக் கொண்டு முடியும்.
-   சீர்களில் இயற்சீர் மற்றும் வெண்சீரைக் கொண்டு அமையும்.
-   இயற்சீர் வெண்டளை, வெண்சீர் வெண்டளை மட்டுமே வரும்.
-   செப்பலோசை உடையதாய் இருக்கும்.

## சிந்தியல் வெண்பா வகைகள் {#சநதயல_வணப_வககள}

சிந்தியல் வெண்பா இரண்டு வகைப்படும். அவை, நேரிசைச் சிந்தியல் வெண்பா, இன்னிசைச்
சிந்தியல் வெண்பா.

##### நேரிசைச் சிந்தியல் வெண்பா {#நரசச_சநதயல_வணப}

மூன்று அடிகள் கொண்டதாய், இரண்டாம் அடியின் இறுதியில் தனிச்சொல் பெற்று வரும். [நேரிசை
வெண்பாவ](நேரிசை_வெண்பா "wikilink")ைப் போல இரண்டாம் அடியின் இறுதியில் தனிச்சீர்
பெற்று வருவதால் இது நேரிசைச் சிந்தியல் வெண்பா எனப்பெயர் பெற்றது. இது ஒருவிகற்ப
நேரிசைச் சிந்தியல் வெண்பா, இரு விகற்ப நேரிசைச் சிந்தியல் வெண்பா என இரண்டு
வகைப்படும்.

###### ஒருவிகற்ப நேரிசைச் சிந்தியல் வெண்பா {#ஒரவகறப_நரசச_சநதயல_வணப}

`<poem>`{=html} அறிந்தானை ஏத்தி அறிவாங் கறிந்து செறிந்தார்க்குச் செவ்வ னுரைப்பச் -
சிறந்தார் சிறந்தமை ஆராய்ந்து கொண்டு. `</poem>`{=html} மேற்கண்ட பாடல், நேரிசைச்
சிந்தியல் வெண்பாவிற்குரிய பொது இலக்கணங்களுடன், மூன்று அடிகள் கொண்டு, இரண்டாம் அடியில்
தனிச்சொல் பெற்று வந்துள்ளது. அறிந்த, செறிந்த, சிறந்த, சிறந்த என ஒரே எதுகையைப்
பெற்றுள்ளதால், இது ஒருவிகற்ப நேரிசைச் சிந்தியல் வெண்பாவா.

###### இரு விகற்ப நேரிசைச் சிந்தியல் வெண்பா {#இர_வகறப_நரசச_சநதயல_வணப}

`<poem>`{=html} நற்கொற்ற வாயில் நறுங்குவளைத் தார்கொண்டு சுற்றும்வண் டார்ப்பப்
புடைத்தாளே- பொற்றேரான் பாலைநல் வாயில் மகள் `</poem>`{=html} மேற்கண்ட பாடல்,
நேரிசைச் சிந்தியல் வெண்பாவிற்குரிய பொது இலக்கணங்களுடன் மூன்று அடிகள் கொண்டு, இரண்டாம்
அடியில் தனிச்சொல் பெற்று வந்துள்ளது. நற், சுற், பொற் என்று ஒரு வித எதுகையும், பாலை
என மற்றொரு எதுகையும் (நற், சுற், பொற்; பாலை) அமைந்து இரண்டு வித விகற்பங்கள்
வந்துள்ளதால், இது இரு விகற்ப நேரிசைச் சிந்தியல் வெண்பா.

##### இன்னிசைச் சிந்தியல் வெண்பா {#இனனசச_சநதயல_வணப}

வெண்பாவிற்குரிய பொது இலக்கணத்தோடு, மூன்று அடிகள் கொண்டதாய், தனிச்சொல்லின்றி, ஒரு
விகற்பத்தாலோ பல விகற்பத்தாலோ அமைவது இன்னிசைச் சிந்தியல் வெண்பா. [இன்னிசை
வெண்பா](இன்னிசை_வெண்பா "wikilink") போல் தனிச்சொல்லின்றி வருவதால் இது இன்னிசைச்
சிந்தியல் வெண்பா எனப்பட்டது.

இது ஒரு விகற்ப இன்னிசைச் சிந்தியல் வெண்பா, இரு விகற்ப இன்னிசைச் சிந்தியல் வெண்பா,
மூன்று விகற்ப இன்னிசைச் சிந்தியல் வெண்பா என மூன்று வகைப்படும்.

###### ஒரு விகற்ப இன்னிசைச் சிந்தியல் வெண்பா {#ஒர_வகறப_இனனசச_சநதயல_வணப}

`<poem>`{=html} நறுநீல நெய்தலும் கொட்டியும் தீண்டிப் பிறநாட்டுப் பெண்டிர் முடிநாறும்
பாரி பறநாட்டுப் பெண்டிர் அடி `</poem>`{=html} மேற்கண்ட பாடல், இன்னிசைச் சிந்தியல்
வெண்பாவிற்குரிய பொது இலக்கணத்தோடு, மூன்று அடிகள் கொண்டதாய், தனிச்சொல்லின்றி
அமைந்துள்ளது. நறு, பிற, பற என ஒரே வித விகற்பம் அமைந்துள்ளதால் இது ஒரு விகற்ப
இன்னிசைச் சிந்தியல் வெண்பா.

###### இரு விகற்ப இன்னிசைச் சிந்தியல் வெண்பா {#இர_வகறப_இனனசச_சநதயல_வணப}

`<poem>`{=html} சுரைஆழ அம்மி மிதப்ப வரைஅனைய யானைக்கு நீத்து முயற்கு நிலைஎன்ப
கானக நாடன் சுனை `</poem>`{=html} மேற்கண்ட பாடல் இன்னிசைச் சிந்தியல்
வெண்பாவிற்குரிய பொது இலக்கணத்தோடு, மூன்று அடிகள் கொண்டதாய், தனிச்சொல்லின்றி
அமைந்துள்ளது. சுரை; யானை, கானக என இருவித விகற்பங்களைக் கொண்டுள்ளதால் இது இரு
விகற்ப இன்னிசைச் சிந்தியல் வெண்பா.

###### மூன்று விகற்ப இன்னிசைச் சிந்தியல் வெண்பா {#மனற_வகறப_இனனசச_சநதயல_வணப}

`<poem>`{=html} முல்லை முறுவலித்துக் காட்டின - மெல்லவே சேயிதழ்க் காந்தள்
துடுப்பீன்ற - போயினார் திண்தேர் வரவுரைக்கும் கா `</poem>`{=html} மேற்கண்ட பாடல்,
இன்னிசைச் சிந்தியல் வெண்பாவிற்குரிய பொது இலக்கணத்தோடு, மூன்று அடிகள் கொண்டதாய்,
ஈற்றடி தவிர்த்து அடிதோறும் தனிச்சொல்லுடன் அமைந்துள்ளது. முல்லை, மெல்ல; சேயி, போயி;
திண் என மூன்று வித விகற்பங்கள் கொண்டுள்ளதால் இது மூன்று விகற்ப இன்னிசைச் சிந்தியல்
வெண்பாவாகும்.

## உசாத்துணை

-   [யாப்பருங்கலக்காரிகை: சென்னை
    நூலகம்](https://www.chennailibrary.com/grammar/yapparunkalakkarigai.html)
-   [யாப்பருங்கலக்காரிகை மூலமும் உரையும்: பதிப்பாசிரியர்: முனைவர் சோ. கண்ணதாசன்:
    தமிழ் இணைய
    மின்னூலகம்](https://www.tamildigitallibrary.in/book-detail?id=jZY9lup2kZl6TuXGlZQdjZp7kZhd&tag=%E0%AE%85%E0%AE%AE%E0%AE%BF%E0%AE%A4%E0%AE%9A%E0%AE%BE%E0%AE%95%E0%AE%B0%E0%AE%B0%E0%AF%8D%20%E0%AE%87%E0%AE%AF%E0%AE%B1%E0%AF%8D%E0%AE%B1%E0%AE%BF%E0%AE%AF%20%E0%AE%AF%E0%AE%BE%E0%AE%AA%E0%AF%8D%E0%AE%AA%E0%AE%B0%E0%AF%81%E0%AE%99%E0%AF%8D%E0%AE%95%E0%AE%B2%E0%AE%95%E0%AF%8D%E0%AE%95%E0%AE%BE%E0%AE%B0%E0%AE%BF%E0%AE%95%E0%AF%88%20%E0%AE%AE%E0%AF%82%E0%AE%B2%E0%AE%AE%E0%AF%81%E0%AE%AE%E0%AF%8D%20%E0%AE%89%E0%AE%B0%E0%AF%88%E0%AE%AF%E0%AF%81%E0%AE%AE%E0%AF%8D#book1/)
-   [இலக்கண விளக்கம்: வைத்தியநாத தேசிகர்: பதிப்பாசிரியர்: தி.வே. கோபாலையர்: தமிழ்
    இணைய
    மின்னூலகம்](https://www.tamildigitallibrary.in/book-detail?id=jZY9lup2kZl6TuXGlZQdjZM0lJly&tag=%E0%AE%87%E0%AE%B2%E0%AE%95%E0%AF%8D%E0%AE%95%E0%AE%A3%20%E0%AE%B5%E0%AE%BF%E0%AE%B3%E0%AE%95%E0%AF%8D%E0%AE%95%E0%AE%AE%E0%AF%8D#book1/)
-   [யாப்பிலக்கணம்: விசாகப்பெருமாளையர்: தமிழ் இணையக் கல்விக்கழக
    நூலகம்](https://www.tamilvu.org/library/nationalized/scholars/pdf/religion/cpl/yaappilakkand-am.pdf)
-   [தமிழ் இணையக் கல்விக்கழகப்
    பாடம்](https://www.tamilvu.org/courses/degree/p203/p2031/html/p2031332.htm)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
