![பசுபதி](Prof._Subbarayan_Pasupathy-1.jpg "பசுபதி")
![சங்கச்சுரங்கம்](Sangam_2_front_blog.jpg "சங்கச்சுரங்கம்") சு.பசுபதி (செப்டெம்பர்
21, 1940- பிப்ரவரி 12, 2023) பேராசிரியர், தமிழ் இலக்கிய ஆவணச் சேகரிப்பாளர்,
கல்வியாளர், இணைய விவாதங்களில் தமிழிலக்கிய வரலாறு குறித்து எழுதியவர்.

## பிறப்பு, கல்வி {#பறபப_கலவ}

சு.பசுபதி வாங்கல் எம். சுப்பராயன் - ஜெயலக்ஷ்மி இணையருக்கு செப்டெம்பர் 21, 1940-ல்
சென்னையில் பிறந்தார். சென்னை ராமகிருஷ்ணா மிஷன் பள்ளி (தியாகராய நகர்)யில்
பள்ளிக்கல்வியை முடித்தபின் லயோலா கல்லூரி, விவேகானந்தா கல்லூரி, கிண்டி பொறியியல்
கல்லூரியில் தொலைத்தொடர்புத் துறையில் இளங்கலைப் பட்டம் பெற்றார். 1966-ல் சென்னை இந்தியத்
தொழில்நுட்பக் கழகத்தில்( ஐ.ஐ.டி) முதுகலைப் பட்டப்படிப்பை (MTech) முடித்தார். முதல்
மாணவருக்கான பரிசை சர். சி.வி. ராமனிடமிருந்து பெற்றார்.

அமெரிக்காவின் யேல் (Yale) பல்கலைக்கழகத்தில் தொடர்பியல் பொறியியலில் (Communication
Engineering ) , பேராசிரியர் பீட்டர் ஷுல்தாய்ஸ் (Prof.Peter Schultheiss) கீழ்
முனைவர்பட்டம் பெற்றார். பள்ளியில் ஆசிரியர்கள் சாம்பமூர்த்தி ஐயர், ஸ்ரீநிவாசாச்சாரியார்
ஆகியோரும் ஐ.ஐ.டியில் எம்.கே.அச்சுதன், சம்பத், வி.ஜி.கே.மூர்த்தி ஆகியோர் தனக்கு
ஊக்கமளித்த ஆசிரியர்கள் என்று குறிப்பிடுகிறார்.

## தனிவாழ்க்கை

பசுபதி 1980-ல் ஜயாவை மணந்தார். ஒரு மகள், வாணி. பசுபதி ஐ.ஐ.டி(சென்னை), யேல்
பல்கலைக் கழகம், டொராண்டோ பல்கலைக் கழகம் ( கனடா) ஆகியவற்றில் பணியாற்றினார். டொராண்டோ
பல்கலைக் கழகத்தின் தகவுறு பேராசிரியர் (Professor Emeritus) ஆக கௌரவிக்கப்பட்டார்.

## இலக்கியவாழ்க்கை

பசுபதி [உ.வே.சாமிநாதையர்](உ.வே.சாமிநாதையர் "wikilink"), [சி.சுப்ரமணிய
பாரதிய](சி.சுப்ரமணிய_பாரதியார் "wikilink")ார்,
[கல்கி](கல்கி_(எழுத்தாளர்) "wikilink"), [தேவன்](தேவன் "wikilink") ஆகியோரை தன்னை
மிகவும் பாதித்த முன்னோடிகள் எனக் குறிப்பிடுகிறார். பசுபதியின் முதல் கவிதை
\'தமிழணங்கு\' 1982-ல் செந்தாமரை என்னும் இதழில் (டொராண்டோ, கனடா) வெளிவந்தது.
[உ.வே.சாமிநாதையர்](உ.வே.சாமிநாதையர் "wikilink"), [சி.சுப்ரமணிய
பாரதிய](சி.சுப்ரமணிய_பாரதியார் "wikilink")ார்,
[கல்கி](கல்கி_(எழுத்தாளர்) "wikilink"), [தேவன்](தேவன் "wikilink") ஆகியோர் தனக்கு
முன்னோடிகளாக உள்ளனர் என்கிறார். யாப்புலகம்[^1] என்னும் இணையக் குழுமத்திலும் கவிதைகள்
எழுதினார்.

கனடாவில் பல தமிழ் இலக்கிய நிகழ்ச்சிகளை நடத்தினார். டொராண்டோவில் 2006-இல் நடந்த
திருமுறை மாநாட்டில், \'நாயன்மார்கள்\' என்ற தலைப்பில் நடந்த கவியரங்கிற்குத் தலைமை
வகித்தார். டொராண்டோ Reference Libraryயின் அழைப்பில், 1987-இல் "பாரதியும் இசையும்"
என்ற தலைப்பில் தன் மனைவி, மகள் பாடல்களுடன் உரை (lec-dem) நிகழ்த்தினார்.

மன்ற மையத்தின் (Forumhub) "மையம்" -- Hub Magazine என்ற மின்னிதழில் \'கவிதை
இயற்றிக் கலக்கு\' என்ற தலைப்பில் மாதத்திற்கு ஒன்றாக எழுதிய, 50-க்கு மேற்பட்ட
யாப்பிலக்கணக் கட்டுரைகள் \'யாப்புலகம்\' என்ற வலைத்தளத்தில் படிக்கக் கிடைக்கின்றன.

\'சங்கச் சுரங்கம்\' என்ற தலைப்பில் \'திண்ணை\', \'இலக்கியவேல்\', \'இருவாட்சி\' போன்ற
இதழ்களில் 60-க்கு மேற்பட்ட கட்டுரைகள் எழுதினார்.

பசுபதி நடத்தும் பசு பதிவுகள்[^2] என்னும் இணையப்பக்கம் இலக்கிய ஆவணங்களின் சேகரிப்பாக
விளங்குகிறது. இசை சார்ந்த கட்டுரைகள் பலராலும் விரும்பிப் படிக்கப்படுகின்றன.

## மறைவு

பசுபதி பிப்ரவரி 12, 2023 அன்று கனடாவில் காலமானார்.

## நூல்கள்

-   கவிதை இயற்றிக் கலக்கு
-   சங்கச் சுரங்கம் -- மூன்று பகுதிகள்
-   சொல்லயில்

## உசாத்துணை

-   [பசு பதிவுகள், இணையப்பக்கம்](https://s-pasupathy.blogspot.com/)
-   [பசுபதி க்கு
    அஞ்சலி-குவிகம்](https://kuvikam.com/2023/02/15/%E0%AE%AA%E0%AE%9A%E0%AF%81%E0%AE%AA%E0%AE%A4%E0%AE%BF-%E0%AE%90%E0%AE%AF%E0%AE%BE-%E0%AE%85%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%85/)
-   [பேராசிரியர் சு. பசுபதி நேர்காணல், சொல்வனம் ஜனவர்
    2021](https://solvanam.com/2021/01/10/%E0%AE%AA%E0%AF%87%E0%AE%B0%E0%AE%BE%E0%AE%9A%E0%AE%BF%E0%AE%B0%E0%AE%BF%E0%AE%AF%E0%AE%B0%E0%AF%8D-%E0%AE%9A%E0%AF%81-%E0%AE%AA%E0%AE%9A%E0%AF%81%E0%AE%AA%E0%AE%A4%E0%AE%BF-%E0%AE%AA%E0%AF%87/)

## அடிக்குறிப்புகள்

```{=html}
<references />
```
```{=mediawiki}
{{Finalised}}
```
[Category:கல்வியாளர்கள்](Category:கல்வியாளர்கள் "wikilink") [Category:Tamil
Content](Category:Tamil_Content "wikilink")
[Category:பேராசிரியர்கள்](Category:பேராசிரியர்கள் "wikilink")

[^1]: [யாப்புலகம்-இணையக் குழுமம்](https://groups.google.ca/group/yAppulagam)

[^2]: [பசுபதியின் இணையதளம்-பசுபதிவுகள்](https://s-pasupathy.blogspot.com/)
