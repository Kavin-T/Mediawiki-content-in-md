மன்னார்குடி நாராயணஸ்வாமி பிள்ளை (1880 - 1940) ஒரு நாதஸ்வரக் கலைஞர்.

## இளமை, கல்வி {#இளம_கலவ}

தஞ்சாவூர் மாவட்டம் மன்னார்குடியில் நட்டுவனார் சாமிநாதப் பிள்ளையின் மகனாக 1880-ஆம்
ஆண்டு நாராயணஸ்வாமி பிள்ளை பிறந்தார். இவர் உடன் பிறந்தவர்கள் கண்ணம்மாள், வேணுகோபாலன்,
தையலை அம்மாள்.

நாராயணஸ்வாமி பிள்ளை [மன்னார்குடி சின்னப்பக்கிரிப்
பிள்ளைய](மன்னார்குடி_சின்னப்பக்கிரிப்_பிள்ளை "wikilink")ின் மாணவராக பயிற்சி
பெற்றார்.

## தனிவாழ்க்கை

நாராயணஸ்வாமி பிள்ளை, நாதஸ்வரக் கலைஞர் திருவாரூர் சாமியப்ப பிள்ளையின் மகள்
மீனாக்ஷியம்மாளை திருமணம் செய்தார்.

இவர்களுக்கு மூன்று மகன்கள் இரண்டு பெண்கள்:

1.  மன்னார்குடி சாரநாத பிள்ளை (18ஆம் வயதிலேயே மறைந்த சிறந்த நாதஸ்வரக் கலைஞர்)
2.  வெங்கட கோபாலன்
3.  ஆறுமுகம் பிள்ளை (தவில் கலைஞர், பின்னர் கஞ்சிரா, வாய்ப்பாட்டு, கொன்னக்கோல்
    முதலியவை கற்றுத் தேர்ந்தவர்)
4.  நாகரத்தினம்
5.  நீலாம்பாள்

## இசைப்பணி

நாராயணஸ்வாமி பிள்ளை நாதஸ்வரக் கச்சேரியுடன் அவ்வப்போது வாய்ப்பாட்டுக் கச்சேரிகளும்
நடத்தும் வழக்கம் இருந்தது. சிறந்த நாதஸ்வரக் கலைஞர் எனப் பெயர் பெற்றிருந்த நாராயணஸ்வாமி
பிள்ளை, அப்போது இளைஞராக இருந்த [அரியக்குடி ராமானுஜ
அய்யங்காரைத](அரியக்குடி_ராமானுஜ_ஐயங்கார் "wikilink")் தன்னுடன் சேர்த்துக் கொண்டு
சில பாட்டுக் கச்சேரிகள் செய்திருக்கிறார்.

##### மாணவர்கள்

மன்னார்குடி நாராயணஸ்வாமி பிள்ளையின் முக்கியமான மாணவர்கள் இருவர்:

-   மன்னார்குடி பொன்னுஸ்வாமிப் பிள்ளை
-   கோவிந்தஸ்வாமி பிள்ளை

###### தவில் வாசித்த இசைக்கலைஞர்கள் {#தவல_வசதத_இசககலஞரகள}

மன்னார்குடி நாராயணஸ்வாமி பிள்ளைடன் தவில் வாசித்த கலைஞர்கள்:

-   [நீடாமங்கலம் மீனாக்ஷிசுந்தரம்
    பிள்ளை](நீடாமங்கலம்_மீனாட்சிசுந்தரம்_பிள்ளை "wikilink") (நாகப்பட்டணம் வேணுகோபால்
    பிள்ளையை சேர்வதற்கு முன்னர் இவருக்கு வாசித்தார்)
-   [மன்னார்குடி நடேச பிள்ளை](மன்னார்குடி_நடேச_பிள்ளை "wikilink")
-   திருமாகாளம் மகாதேவ பிள்ளை
-   வேதாரண்யம் வேணுப் பிள்ளை
-   சிக்கல் ருத்ராபதி பிள்ளை (இவர் தவில்காரர், இதே பெயரில் நாதஸ்வரக் கலைஞரும் உண்டு)
-   திருக்கண்ணமங்கை அப்பாக்கண்ணு பிள்ளை

## மறைவு

மன்னார்குடி நாராயணஸ்வாமி பிள்ளை 1940-ஆம் ஆண்டு சீதபேதியால் மரணமடைந்தார்.

## உசாத்துணை

-   மங்கல இசை மன்னர்கள் - பி.எம். சுந்தரம் - முதற் பதிப்பு, முத்துசுந்தரி பிரசுரம்,
    சென்னை - டிசம்பர் 2013

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:வாத்திய இசைக்கலைஞர்கள்](Category:வாத்திய_இசைக்கலைஞர்கள் "wikilink")
