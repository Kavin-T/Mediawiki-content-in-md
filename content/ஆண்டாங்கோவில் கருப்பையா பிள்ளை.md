```{=mediawiki}
{{Read English|Name of target article=Andangoil Karuppaiya Pillai|Title of target article=Andangoil Karuppaiya Pillai}}
```
![ஆண்டாங்கோவில் கருப்பையா](ஆண்டாங்கோயில்_கருப்பையா.png "ஆண்டாங்கோவில் கருப்பையா")
ஆண்டாங்கோவில் கருப்பையா பிள்ளை (ஏப்ரல் 9, 1909 - நவம்பர் 22, 1958) ஒரு நாதஸ்வரக்
கலைஞர்.

## பிறப்பு, கல்வி {#பறபப_கலவ}

கும்பகோணத்திலிருந்து பத்து மைல் தொலைவில் அமைந்த ஆண்டாங்கோவில் (ஆண்டவன் கோவில்) என்ற
சிற்றூரில் வீராஸ்வாமி பிள்ளை - அங்கம்மாள் இணையருக்கு மூத்த மகனாக கருப்பையா பிள்ளை
பிறந்தார்.

கருப்பையா பிள்ளை நாதஸ்வரக் கலையை தந்தை வீராஸ்வாமி பிள்ளையிடமே பயின்றார்.

## தனிவாழ்க்கை

கருப்பையா பிள்ளைக்கு இரு தங்கைகள் - பாப்பம்மாள் (கணவர்: [சிதம்பரம் ராதாகிருஷ்ண
பிள்ளை](சிதம்பரம்_ராதாகிருஷ்ண_பிள்ளை "wikilink") - நாதஸ்வரம்), ருக்மிணியம்மாள்
(கணவர் - தப்பளாம்புலியூர் குமாரஸ்வாமி பிள்ளை - தவில்), ஒரு தம்பி - ஆண்டாங்கோவில்
செல்வரத்தினம் பிள்ளை.

கருப்பையா பிள்ளைக்கு மூன்று மனைவிகள். முதல் மனைவி குஞ்சம்மாள் மூலம் இரு மகள்கள்.
இரண்டாவது மனைவி பத்மாவதியம்மாளுக்கு குஞ்சப்பன், வீராஸ்வாமி, காளமேகம் என மூன்று
மகன்கள். மூன்றாவது மனைவி மணப்பாறை தர்மலிங்க முதலியாரின் மகள் நவனீதம்மாள் - இவருக்கு
குழந்தைகள் இல்லை.

## இசைப்பணி

கருப்பையா பிள்ளை பதினாறு வயது முதல் கச்சேரிகள் செய்யத் தொடங்கினார். இவரது ஞானம்
மிக்க வாசிப்பும் ராக ஆலாபனையும் தொலைவிலிருந்து கேட்டால் திருவாவடுதுறை [டி. என்.
ராஜரத்தினம் பிள்ளை](டி._என்._ராஜரத்தினம்_பிள்ளை "wikilink") வாசிப்பது போல
இருக்கும். தன்னைவிட புகழ்பெற்ற கலைஞர்கள் வருமிடத்திலும் தயங்காமல் தன் வாசிப்பை
நிகழ்த்திப் பெயர் பெற்றவர்.

###### தவில் வாசித்த இசைக்கலைஞர்கள் {#தவல_வசதத_இசககலஞரகள}

ஆண்டாங்கோவில் கருப்பையா பிள்ளையுடன் தவில் வாசித்த கலைஞர்கள்:

-   மாயூரம் (தில்லையாடி) பட்டுப் பிள்ளை
-   அத்திக்கடை கண்ணுஸ்வாமி பிள்ளை
-   [நீடாமங்கலம் மீனாட்சிசுந்தரம்
    பிள்ளை](நீடாமங்கலம்_மீனாட்சிசுந்தரம்_பிள்ளை "wikilink")
-   [கும்பகோணம் தங்கவேல் பிள்ளை](கும்பகோணம்_தங்கவேல்_பிள்ளை "wikilink")
-   [நாச்சியார்கோவில் ராகவப் பிள்ளை](நாச்சியார்கோவில்_ராகவப்_பிள்ளை "wikilink")
-   [வலங்கைமான் ஷண்முகசுந்தரம் பிள்ளை](வலங்கைமான்_ஷண்முகசுந்தரம்_பிள்ளை "wikilink")

## மறைவு

1942 முதல் 1957 வரை பதினைந்தாண்டுகள் கருப்பையா பிள்ளையால் நாதஸ்வரம் வாசிக்க இயலாமல்
போய்விட்டது. ஜூன் 10, 1957 அன்று மீண்டும் தேவூர் ஆலயத்தில் நாதஸ்வரம் வாசிக்கத்
தொடங்கினார்.

ஆண்டாங்கோவில் கருப்பையா பிள்ளை நவம்பர் 22, 1958 அன்று காலமானார்.

## உசாத்துணை

-   மங்கல இசை மன்னர்கள் - பி.எம். சுந்தரம் - முதற் பதிப்பு, முத்துசுந்தரி பிரசுரம்,
    சென்னை - டிசம்பர் 2013

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:Spc](Category:Spc "wikilink") [Category:வாத்திய
இசைக்கலைஞர்கள்](Category:வாத்திய_இசைக்கலைஞர்கள் "wikilink")
