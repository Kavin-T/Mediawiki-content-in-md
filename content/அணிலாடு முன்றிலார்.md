அணிலாடு முன்றிலார் சங்க காலப் புலவர். இவர் பாடிய பாடல் ஒன்று குறுந்தொகையில் உள்ளது.

## வாழ்க்கைக் குறிப்பு {#வழககக_கறபப}

இவரது பெயர் தெரியவில்லை. குறுந்தொகைப் பாடல்களைத் தொகுத்த அரசப்புலவர் பூரிக்கோ
இவருக்கு இவரின் பாடலிலுள்ள உவமையான \"அணிலாடு முன்றிலார்\" என்ற பெயரை வழங்கினார்.
பெண்பாற்புலவர் என அறிஞர்கள் கருதுகின்றனர்.

## இலக்கிய வாழ்க்கை {#இலககய_வழகக}

[குறுந்தொகைய](குறுந்தொகை "wikilink")ில் 41-ஆவது பாடல் பாடினார். பாலைத்திணையில்
தலைவியின் கூற்றுப் பாடலாக அமைந்துள்ளது. தலைவன் பிரிந்த காலத்தில் தலைவியின் மேனியிற்
பொலிவழிந்த வேறுபாடு கண்டு கவலையுற்ற தோழியை நோக்கி, \"தலைவர் உடனிருப்பின் நான்
மகிழ்வுற்று விளங்குவேன்; பிரியின் பொலிவழிந்தவளாவேன்\" என்று கூறியதாக பாடல்
அமைந்துள்ளது.

##### உவமைச் சிறப்பு {#உவமச_சறபப}

-   அணிலாடு மூன்றில்

தலைவர் என்னைப் பிரிந்து சென்ற காலத்தில், பாலை நிலத்தில் வாழும் அழகிய குடியையுடைய
சிறிய ஊரில் மனிதர்கள் நீங்கிச் சென்றபின் அணில் விளையாடுகின்ற முற்றத்தையுடைய
தனிமையுள்ள வீட்டைப்போல பொலிவழிந்து வருந்துவேன்.

## பாடல் நடை {#படல_நட}

-   குறுந்தொகை: 41

`<poem>`{=html} காதலர் உழைய ராகப் பெரிதுவந்து சாறுகொ ளூரிற் புகல்வேன் மன்ற அத்த
நண்ணிய அங்குடிச் சீறூர் மக்கள் போகிய அணிலாடு முன்றிற் புலம்பில் போலப் புல்லென்று
அலப்பென் தோழியவர் அகன்ற ஞான்றே. `</poem>`{=html}

## உசாத்துணை

-   [சங்கத் தமிழ்ப் புலவர் வரிசை 5: பெண்பாற் புலவர்கள்: புலவர் கா. கோவிந்தன்:
    திருநெல்வேலி தென்னிந்திய சைவ சித்தாந்த
    நூற்பதிப்புக்கழகம்](https://www.tamilvu.org/library/nationalized/pdf/17-kagovindan/sangaththamizhppulavarvarisai(5)pennbarpulavargall.pdf)
-   [அணிலாடும் முற்றம்:
    தினமணி](https://www.dinamani.com/weekly-supplements/tamilmani/2014/dec/21/%E0%AE%85%E0%AE%A3%E0%AE%BF%E0%AE%B2%E0%AE%BE%E0%AE%9F%E0%AF%81%E0%AE%AE%E0%AF%8D-%E0%AE%AE%E0%AF%81%E0%AE%B1%E0%AF%8D%E0%AE%B1%E0%AE%AE%E0%AF%8D-%E0%AE%AE%E0%AF%81%E0%AE%A4%E0%AF%8D%E0%AE%A4%E0%AE%BF%E0%AE%B0%E0%AF%88-1034793.html)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:புலவர்கள்](Category:புலவர்கள் "wikilink")
[Category:Spc](Category:Spc "wikilink")
