சந்திரசேகர கவிராச பண்டிதர் (பொ.யு. 19-ஆம் நூற்றாண்டு) தமிழ்ப்புலவர். சிற்றிலக்கிய
வகைமைகளில் பாடல்கள் பாடினார். பழந்தமிழ் நூல்கள் பலவற்றைப் பதிப்பித்தார்.

## வாழ்க்கைக் குறிப்பு {#வழககக_கறபப}

சந்திரசேகர கவிராச பண்டிதர் சோழ நாட்டின் தில்லையம்பூரில் பிறந்தார். தில்லையம்பூர்
சந்திரசேகர கவிராச பண்டிதர் என்று அழைக்கப்பட்டார். திருத்தணிகை [விசாக பெருமாள்
ஐயரும்](விசாகப்பெருமாள்_ஐயர் "wikilink"), [சரவண பெருமாள்
ஐயரும்](சரவணப்பெருமாள்_ஐயர் "wikilink") இவரின் ஆசிரியர்கள். 1888-இல் சி.
தியாகராச செட்டியார் விடுமுறையில் இருந்த சில மாதங்களில் கும்பகோணம் கல்லூரியில்
ஆசிரியராக இருந்தார். சித்தூர் உயர் நிலைப்பள்ளியில் தமிழ்ப் பண்டிதராக இருந்தார்.

## இலக்கிய வாழ்க்கை {#இலககய_வழகக}

சந்திரசேகர கவிராச பண்டிதர் \'வருஷாதி நூல்\' என்ற நூலை 1868-இல் இயற்றினர்.
\'துலுக்காணத்தம்மை பதிகம்\' எனும் பாடலைப் பாடினார். இராமநாதபுர பொன்னுச்சாமித் தேவர்
மேல் பல தனிப்பாக்கள் பாடினார். திருவாடுதுறை ஆதீனம் ஸ்ரீசுப்ரமணியதேசிகர் மீது
[மும்மணிக்கோவை](மும்மணிக்கோவை "wikilink") பாடினார்.

## பதிப்பாளர்

\'தண்டியலங்காரம்\', \'தனிப்பாடற்றிரட்டு\' போன்ற தமிழ் நூல்கள் பலவற்றை திருத்தி
அச்சிட்டார். \'சினேந்திரமாலை\', \'குமாரசுவாமீயம்\', \'ஞானப் பிரகாச தீபிகை\',
\'காலப்பிரகாச தீபிகை\', \'சாதக சிந்தாமணி\', \'முகூர்த்த விதானம்\', \'மரண
கண்டிகை\', \'சாதகாலங்காரம்\', \'உள்ள முடையான்\' முதலிய நூல்களைத் தொகுத்து
வெளியிட்டார். 1862-இல் இராமநாதபுர பொன்னுச்சாமித் தேவர் வேண்டுகோளின்படி தொகுக்கப்பட்ட
\'தனிப்பாடல் திரட்டு\' நூலின் பதிப்பாசிரியர்களில் கவிராச பண்டிதரும் ஒருவர்.

## பாடல் நடை {#படல_நட}

-   

`<poem>`{=html} இய்யூர்த கரவெடுத்த திருமான் மருகன் மையூர் குமரன் மலரடிக்கு -
மெய்யூர் மனத்தை யளித்தபொன்னுச் சாமிக்கு மானே அனத்தை மறந்தாளென் றறை
`</poem>`{=html}

## நூல் பட்டியல் {#நல_படடயல}

-   வருஷாதி நூல் (1868)
-   மேலகரம் சுப்பிரமணிய தேசிகர் நான்மணிமாலை
-   துலுக்காணத்தம்மை பதிகம்
-   ஸ்ரீசுப்ரமணியதேசிகர் மும்மணிக்கோவை

##### பதிப்பித்தவை

=

-   தண்டியலங்காரம்
-   தனிப்பாடல் திரட்டு
-   சினேந்திரமாலை
-   குமாரசுவாமீயம்
-   ஞானப் பிரகாச தீபிகை
-   காலப்பிரகாச தீபிகை
-   சாதக சிந்தாமணி
-   முகூர்த்த விதானம்
-   மரண கண்டிகை
-   சாதகாலங்காரம்
-   நன்னூல்காண்டிகையுரை
-   ஐந்திலக்கணவினாவிடை
-   பாலபோத இலக்கணம்
-   நன்னூல் விருத்தியுரை
-   செய்யுள்கோவை
-   பழமொழி திரட்டு

## உசாத்துணை

-   [பாவலர் சரித்திர தீபகம்: அ. சதாசிவம்பிள்ளை: கொழும்பு
    தமிழ்ச்சங்கம்](https://noolaham.net/project/10/962/962.pdf)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
