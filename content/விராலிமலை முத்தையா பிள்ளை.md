விராலிமலை முத்தையா பிள்ளை (1900 - 1934) ஒரு தவில் கலைஞர்.

## இளமை, கல்வி {#இளம_கலவ}

முத்தையா பிள்ளை திருச்சி மாவட்டம் விராலிமலை என்ற ஊரில் 1900-ஆம் ஆண்டில்
மருதாம்பாளுக்கு மகனாகப் பிறந்தார். முத்தையா பிள்ளைக்கு கன்னையா (தவில்) என்றொரு தம்பி
இருந்தார்.

மலைக்கோட்டை வெங்கடாசலத் தவில்காரரிடம் தவில் கலையைக் கற்றார்.

## தனிவாழ்க்கை

புன்னைநல்லூர் பொன்னுக்கண்ணம்மாள் என்பவரை முத்தையா பிள்ளை மணந்தார். இவர் குழந்தைகள்
பிறக்கும் முன்னரே மறைந்துவிட, பின்னர் அய்யம்பேட்டை நடேச பிள்ளை என்பவரின் மகளான
நாகம்மாளை மணந்தார். இவர்களுக்கு ஷண்முகம் என்ற மகனும் தர்மாம்பாள் என்ற மகளும் பிறந்தனர்.

## இசைப்பணி

முத்தையா பிள்ளை மதுரை பொன்னுச்சாமிப் பிள்ளையுடன் வாசித்து, மைசூர் மன்னரிடம்
தங்கப்பதக்கம் பெற்றவர்.

###### உடன் வாசித்த கலைஞர்கள் {#உடன_வசதத_கலஞரகள}

விராலிமலை முத்தையா பிள்ளை பின்வரும் கலைஞர்களுக்குத் தவில் வாசித்திருக்கிறார்:

-   உறையூர் சுப்பையா பிள்ளை
-   [பெரியதெரு சுப்பிரமணிய பிள்ளை](பெரியதெரு_சுப்பிரமணிய_பிள்ளை "wikilink")
-   [மதுரை பொன்னுச்சாமிப் பிள்ளை](மதுரை_பொன்னுச்சாமிப்_பிள்ளை "wikilink")
-   [பெரம்பலூர் அங்கப்ப பிள்ளை](பெரம்பலூர்_அங்கப்ப_பிள்ளை "wikilink")
-   திருநெல்வேலி அய்யாக்குட்டிக்கம்பர்
-   [கீரனூர் சகோதரர்கள்](கீரனூர்_சின்னத்தம்பி_பிள்ளை "wikilink")

## மறைவு

விராலிமலை முத்தையா பிள்ளை 1934-ஆம் ஆண்டு புதுக்கோட்டை அருகில் வேந்தன்பட்டி என்ற
ஊருக்குக் கச்சேரிக்காகச் சென்றிருந்தபோது காலராவால் காலமானார்.

## உசாத்துணை

-   மங்கல இசை மன்னர்கள் - பி.எம். சுந்தரம் - முதற் பதிப்பு, முத்துசுந்தரி பிரசுரம்,
    சென்னை - டிசம்பர் 2013

```{=mediawiki}
{{Finalised}}
```
[Category:வாத்திய இசைக்கலைஞர்கள்](Category:வாத்திய_இசைக்கலைஞர்கள் "wikilink")
[Category:Tamil Content](Category:Tamil_Content "wikilink")
