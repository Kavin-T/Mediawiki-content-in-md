![நன்றி - தமிழம்.நெட்](துடிசைக்கிழார்_சிதம்பரனார்.png "நன்றி - தமிழம்.நெட்")
![கலைச்சொல் கழகம். 1936 செப்டெம்பர் 20 அமர்ந்திருப்பவர்களில் வலமிருந்து இடமாக முதலில்
துடிசைக்கிழார். (நன்றி
தேமொழி.ஆய்வாளர்)](Kalaichol1_(1).jpg "கலைச்சொல் கழகம். 1936 செப்டெம்பர் 20 அமர்ந்திருப்பவர்களில் வலமிருந்து இடமாக முதலில் துடிசைக்கிழார். (நன்றி தேமொழி.ஆய்வாளர்)")
துடிசைக்கிழார் அ. சிதம்பர முதலியார் (துடிசைக்கிழார் சிதம்பரனார்) (மறைவு- டிசம்பர்
30, 1954) தமிழக வரலாற்றாய்வாளர் மற்றும் பழந்தமிழ் நூலாராய்ச்சியாளர்.

## பிறப்பு, கல்வி {#பறபப_கலவ}

துடிசைக்கிழார் சிதம்பர முதலியார் கோயம்புத்தூரில் அர்த்தநாரீசுவர முதலியார் என்பவருக்கு
மகனாகப் பிறந்தார். தமிழ் மற்றும் ஆங்கிலம் கற்றார்.

## தனிவாழ்க்கை

துடிசைக்கிழார் சிதம்பர முதலியார் காவல்துறையின் ஊர்காவல் படையில் பணிபுரிந்தார்.
பின்னாளில் வட்டார ஆய்வாளராக (சர்க்கிள் இன்ஸ்பெக்டர்) பதவி உயர்வு பெற்றார்.

## பங்களிப்பு

###### இலக்கிய ஆய்வு {#இலககய_ஆயவ}

துடிசைக்கிழார் சிதம்பர முதலியார் [உ.வே
சாமிநாதையர்](உ.வே.சாமிநாதையர் "wikilink") மற்றும் [சி.வை. தாமோதரம்
பிள்ளை](சி.வை._தாமோதரம்_பிள்ளை "wikilink") அவர்களை முன்மாதிரியாகக் கொண்டு
பழந்தமிழ் நூலாராய்ச்சியில் ஈடுபட்டார். துடிசைக்கிழார் எழுதிய தமிழ்ச்சங்கங்களின் வரலாறு
தமிழ்நாட்டில் இருந்த தமிழ்ச்சங்கங்களைப் பற்றிய இலக்கியக் குறிப்புகளைக்கொண்டு ஆராய்வது.
துடிசைக்கிழார் தமிழ் மொழி பற்றிய ஆராய்ச்சிகளை தொகுத்து *கழகத் தமிழ் வினாவிடை* என்ற
நூலையும் எழுதி வெளியிட்டார். துடிசைக்கிழாரின் ஆய்வுகள் பெரும்பாலும் இலக்கிய
செய்திகளைக்கொண்டு ஊகங்களை நிகழ்த்தும் தன்மை கொண்டவை.

###### இலக்கியப்படைப்புகள்

துடிசைக்கிழார்சிதம்பர முதலியார் தன் ஊராகிய கோயம்புத்தூரை அடுத்துள்ள துடியலூரின்
செய்திகளை ஆராய்ந்து *துடிசைப் புராணம்* என்ற நூலை எழுதி வெளியிட்டார். இது மரபான
புராணவகையைச் சேர்ந்த நூல்

###### சைவப் பணி {#சவப_பண}

துடிசைக்கிழார் சிதம்பர முதலியார் *சிவபூசை விளக்கம்* என்ற நூலை எழுதி வெளியிட்டார்.
கௌமார மடாலயம் தவத்திரு கந்தசாமி சுவாமிகளுடன் அணுக்கமாக இருந்தார். துடிசைக்கிழார்
எழுதிய திருமந்திரம் குறிப்புரை, திருமூலர் வரலாறு ஆகியவை குறிப்பிடத்தக்கவை.

###### வரலாற்றாய்வு

துடிசைக்கிழார் சிதம்பர முதலியார் சேர மன்னர்களின் காலம், வரலாறுகளை ஆராய்ந்து *சேரர்
வரலாறு* என்ற நூலை எழுதி வெளியிட்டார்.

## மறைவு

துடிசைக்கிழார் சிதம்பர முதலியார் டிசம்பர் 30, 1954 அன்று கோயம்புத்தூரில் மரணம்
அடைந்தார்.

## இலக்கிய இடம் {#இலககய_இடம}

துடிசைக்கிழார் மரபான புராணமையப் பார்வை கொண்டவர். இலக்கியச்செய்திகளைக்கொண்டு வரலாற்றை
உருவகிப்பது இவருடைய வழக்கம். உதாரணமாக, முதல் தமிழ்ச் சங்கம் கி.மு. 30,000 முதல்
கி.மு. 16,500 வரை - 13,500 ஆண்டுகள் இருந்ததாக துடிசைக்கிழார் தன் தமிழ்ச்
சங்கங்களின் வரலாறு எனும் நூலில் குறிப்பிடுகிறார். இந்த ஆய்வுமுறைமையும் முடிவுகளும்
பொதுவாக புறவயமான ஆய்வுகளை நிகழ்த்தியவர்களால் ஏற்கப்படுவன அல்ல. துடிசைக்கிழார் இன்று
அவருடைய திருமந்திரக் குறிப்புரைக்காக சைவ ஆய்வில் குறிப்பிடும்படியானவராக
கணிக்கப்படுகிறார். ![](நூல்_10.png "நூல்_10.png")

## நூல்கள்

##### மதம்

-   துடிசைப் புராணம்
-   உருத்திராக்க விளக்கம்
-   திருமூலர் வரலாறு
-   விபூதி விளக்கம்[^1]
-   ஆனைந்து
-   திருமந்திரம் குறிப்புரை
-   சிவபூசை விளக்கம்

###### இலக்கியம்

-   கழகத் தமிழ் வினாவிடை - 1
-   கழகத் தமிழ் வினாவிடை - 2
-   கழகச் சைவ வினாவிடை - 1
-   கழகச் சைவ வினாவிடை - 2
-   அகத்தியர் வரலாறு
-   தமிழ்ச் சங்கங்களின் வரலாறு

###### வரலாறு

-   சேரர் வரலாறு[^2]

## உசாத்துணை

-   [தமிழ் புலவர் வரிசை - எட்டாம்
    புத்தகம்](https://ia800903.us.archive.org/17/items/dli.jZY9lup2kZl6TuXGlZQdjZQ6juMy.TVA_BOK_0007670/TVA_BOK_0007670_%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%AA%E0%AF%8D_%E0%AE%AA%E0%AF%81%E0%AE%B2%E0%AE%B5%E0%AE%B0%E0%AF%8D_%E0%AE%B5%E0%AE%B0%E0%AE%BF%E0%AE%9A%E0%AF%88_text.pdf)
-   [துடிசைக்கிழார்- தமிழ்ச்சங்கங்களின் வரலாறு
    பற்றி\...](https://books.google.co.in/books?id=cJ0oDwAAQBAJ&pg=PA323&lpg=PA323&dq=%E0%AE%A4%E0%AF%81%E0%AE%9F%E0%AE%BF%E0%AE%9A%E0%AF%88%E0%AE%95%E0%AF%8D%E0%AE%95%E0%AE%BF%E0%AE%B4%E0%AE%BE%E0%AE%B0%E0%AF%8D&source=bl&ots=t0yYGJyboX&sig=ACfU3U2vi6Z5HSwZoNAZET1ztiiw0xWgKQ&hl=en&sa=X&ved=2ahUKEwjxgIjH5dSAAxXd1zgGHTFJAOI4FBDoAXoECAgQAw#v=onepage&q=%E0%AE%A4%E0%AF%81%E0%AE%9F%E0%AE%BF%E0%AE%9A%E0%AF%88%E0%AE%95%E0%AF%8D%E0%AE%95%E0%AE%BF%E0%AE%B4%E0%AE%BE%E0%AE%B0%E0%AF%8D&f=false)
-   [கௌமாரமடாலயம் தவத்திரு கந்தசாமி சுவாமிகள் திருமந்திரமணி துடிசைக்கிழார்
    உரையாடல்](https://tamilhindu.com/2016/06/%E0%AE%9A%E0%AF%81%E0%AE%A4%E0%AF%8D%E0%AE%A4%E0%AE%BE%E0%AE%A4%E0%AF%8D%E0%AE%A4%E0%AF%81%E0%AE%B5%E0%AE%BF%E0%AE%A4-%E0%AE%9A%E0%AF%88%E0%AE%B5%E0%AE%9A%E0%AE%BF%E0%AE%A4%E0%AF%8D%E0%AE%A4%E0%AE%BE/)
-   [இலங்கையில் சிங்களருக்கு முன் இருந்தவர் தமிழரே! --
    துடிசைக்கிழார்](http://www.akaramuthala.in/modernliterature/katturai/%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%9A%E0%AE%BF%E0%AE%99%E0%AF%8D%E0%AE%95%E0%AE%B3%E0%AE%B0%E0%AF%81%E0%AE%95%E0%AF%8D%E0%AE%95%E0%AF%81/)

## அடிக்குறிப்புகள்

```{=html}
<references />
```
```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:வரலாற்றாய்வாளர்கள்](Category:வரலாற்றாய்வாளர்கள் "wikilink")

[^1]: \[<https://www.tamildigitallibrary.in/admin/assets/book/TVA_BOK_0014243_விபூதி_விளக்கம>்.pdf
    விபூதி\_விளக்கம் - tamildigitallibrary.in (pdf)\]

[^2]: \[<https://www.tamildigitallibrary.in/admin/assets/book/TVA_BOK_0006897_சேரர்_வரலாற>ு.pdf
    சேரர்\_வரலாறு - tamildigitallibrary.in (pdf)\]
