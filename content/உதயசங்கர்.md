![உதயசங்கர்](உதயசங்கர்.jpg "உதயசங்கர்") ![உதயசங்கர்](உதயசங்கர்1.jpg "உதயசங்கர்")
உதயசங்கர் (உதயஷங்கர்)(பிறப்பு: பெப்ருவரி 10, 1960 ) தமிழ் எழுத்தாளர். முற்போக்கு
எழுத்தாளர் சங்கத்தில் செயல்படுபவர். சிறார் இலக்கியப் படைப்பாளி. சிறார் எழுத்தாளர்
சங்கத்தின் ஒருங்கிணைப்பாளர். \'ஆதனின் பொம்மைகள்\' சிறார் நாவலுக்காக 2023 -க்கான பால
சாகித்ய புரஸ்கார் விருதைப்பெறுகிறார்.

## பிறப்பு, கல்வி {#பறபப_கலவ}

உதயசங்கர் இன்றைய தூத்துக்குடி மாவட்டத்திலுள்ள கோவில்பட்டியில் பெப்ருவரி 10, 1960
அன்று கமலம் - ச. கார்மேகம் இணையருக்குப் பிறந்தார். கோயில்பட்டி
ஏ.வி.உயர்நிலைப்பள்ளியில் பள்ளிக்கல்வி பயின்றார். கோயில்பட்டி ஜி.வேங்கடசாமி நாயுடு
கல்லூரியில் வேதியியலில் இளங்கலைப் பட்டம்பெற்றார்.

## தனிவாழ்க்கை

உதயசங்கரின் மனைவி பெயர் மல்லிகா. நவீனா, துர்கா என்று இரு மகள்கள். இந்திய ரயில்வே
துறையில் நிலையத் தலைவராகப் (station master) பணிபுரிந்து ஓய்வுபெற்றார்.

## அரசியல்

உதயசங்கர் இந்திய கம்யூனிஸ்டுக் கட்சி (மார்க்ஸிஸ்ட்) தொழிற்சங்கத்திலும், அதன் இலக்கிய
அமைப்பான தமிழ்நாடு முற்போக்கு எழுத்தாளர் சங்கத்திலும் இணைந்து பணியாற்றினார்.

## அமைப்புப் பணிகள் {#அமபபப_பணகள}

உதயசங்கர் தமிழ்நாடு முற்போக்கு எழுத்தாளர் சங்கத்தின் மாநிலத் துணைப்பொதுச்செயலாளர்
பொறுப்பில் இருந்து பணியாற்றினார்.

1950 -இல் [அழ.வள்ளியப்பா](அழ.வள்ளியப்பா "wikilink") தொடங்கிய குழந்தை எழுத்தாளர்
சங்கம் செயல்படாமல் நின்றபின் மாநில அளவில் சிறார் இலக்கியத்துக்கான அமைப்புகள்
ஏதுமில்லாமல் இருந்த நிலையில் சிறார் எழுத்தாளர் [செ.
சுகுமாரன்](செ._சுகுமாரன் "wikilink") உதயசங்கர், மணிகண்டன் ஆகியோர் இணைந்து 2017-ல்
சென்னை போரூரில் தமிழக அளவில் சிறார் எழுத்தாளர் சங்கத்தை மீண்டும் நிறுவ
முடிவெடுத்தனர். ஜூன் 13, 2021-ல் தமிழ்நாடு சிறார் எழுத்தாளர்கள் கலைஞர்கள் சங்கம்
தொடங்கப்பட்டது. உதயசங்கர் அதன் மாநிலத்தலைவராக பணியாற்றி வருகிறார்.

## காட்சியூடகம்

உதயசங்கர் கோவில்பட்டி எழுத்தாளர்களைப் பற்றி ஆவணப்படம் ஒன்றை இயக்கியிருக்கிறார்.

## இலக்கியவாழ்க்கை

உதயசங்கர் 1978 முதல் கவிதைகள் கவிதைகள் எழுதத் தொடங்கினார். நாறும்பூநாதன் நடத்திய
மொட்டுகள் என்னும் கையெழுத்துப் பத்திரிகையில் முதல் கதை வெளிவந்தது. கோயில்பட்டியின்
இலக்கியச் சூழலுக்கு அதன்பின் அறிமுகமானார்

###### சிறுகதைகள்

உதயசங்கர் எழுதிய முதல் சிறுகதை மார்ச்,1980 -ல் [செம்மலர்](செம்மலர் "wikilink")
இலக்கிய இதழில் பிரசுரமானது. முதல் சிறுகதை நூல் 'யாவர் வீட்டிலும்' 1988 -ல்
வெளியானது

###### மொழியாக்கம்

உதயசங்கர் 1986 -ஆம் ஆண்டு வேளானந்தல் எனும் ஊரில் ரயில்வே ஊழியராக இருக்கையில்
மலையாளம் கற்றுக்கொண்டார். 1995 முதல் மலையாளத்தில் இருந்து மொழியாக்கங்கள் செய்யத்
தொடங்கினார். [வைக்கம் முகமது பஷீர்](வைக்கம்_முகமது_பஷீர் "wikilink") எழுதிய
\'சப்தங்கள்\' உள்ளிட்ட நூல்களை மொழியாக்கம் செய்துள்ளார். ஏராளமான சிறார் இலக்கிய
நூல்களையும், இடதுசாரிக் கொள்கைகளை முன்வைக்கும் கட்டுரை நூல்களையும் மொழியாக்கம்
செய்துள்ளார்.

###### சிறார் இலக்கியம் {#சறர_இலககயம}

உதயசங்கரின் நூல்களில் எண்ணிக்கையில் சிறார் இலக்கியப் படைப்புகளே மிகுதி. சிறார்
இலக்கிய மொழியாக்கங்களும் செய்துள்ளார்.

## விருதுகள்

-   லில்லி தேவசிகாமணி நினைவு சிறுகதை நூல் விருது - 1993
-   தமுஎகச புதுமைப்பித்தன் நினைவு சிறுகதை நூல் விருது - 2008
-   உலகத்தமிழ் பண்பாட்டு மைய விருது -- 2015
-   எஸ். ஆர். வி. பள்ளியின் படைப்பூக்க விருது - 2016
-   கலை இலக்கியப் பெருமன்றம் -- சிறுவர் இலக்கிய விருது -- 2016
-   விகடன் விருது -- சிறுவர் இலக்கிய விருது - 2016
-   கு.சி.பா. நினைவு - சிறுவர் இலக்கிய விருது -- 2017
-   நல்லி - திசைஎட்டும் மொழிபெயர்ப்பு விருது - 2017
-   தமிழ் பேராயத்தின் அழ.வள்ளியப்பா குழந்தை இலக்கிய விருது - 2017
-   கவிதை உறவு சிறுவர் இலக்கிய விருது - 2018
-   அறம் தமுஎகச படைப்பாளர் விருது - 2019
-   பாலபுரஸ்கார் சாகித்ய அக்காதமி விருது 2023(ஆதனின் பொம்மைகள் சிறார் நாவலுக்காக)

## இலக்கிய இடம் {#இலககய_இடம}

உதயசங்கர் தமிழ்நாடு முற்போக்கு எழுத்தாளர் சங்கத்தின் பொறுப்புகளில் செயல்பட்டவர்.
இடதுசாரிப்பார்வையுடன் கதைகளை எழுதினார். சிறார் இலக்கியத்திற்கு
முதன்மைப்பங்களிப்பாற்றியவர்.

## நூல்கள்

###### சிறுகதைகள் {#சறகதகள_1}

-   யாவர் வீட்டிலும்
-   நீலக்கனவு
-   மறதியின் புதைசேறு
-   உதயசங்கர் கதைகள்
-   ஒரு விளக்கும் இரண்டு கண்களும்
-   பிறிதொரு மரணம்
-   கண்ணாடிச்சுவர்கள்
-   குமாரபுரம் ரயில்வே ஸ்டேஷனில் ஓரிரவு
-   தூரம் அதிகமில்லை
-   பின்பு பெய்தது மழை
-   மீனாளின் நீலநிறப்பூ
-   துண்டிக்கப்பட்ட தலையில் சூடிய ரோஜாமலர்

###### குறுநாவல்

-   ஆனால் இது அவனைப்பற்றி

###### கவிதைகள்

-   ஒரு கணமேனும்
-   காற்றைவாசி
-   தீராது
-   எனவே
-   தீராத பாடல்

##### சிறார் இலக்கியம் {#சறர_இலககயம_1}

-   தலையாட்டி பொம்மை (குழந்தைப்பாடல்கள்)
-   பச்சை நிழல் (சிறுவர் கதைகள்)
-   குழந்தைகளின் அற்புத உலகில் (கட்டுரைகள்)
-   மாயக்கண்ணாடி (சிறுவர் கதைகள்)
-   பேசும் தாடி (சிறுவர் நாவல்)
-   விரால் மீனின் சாகசப்பயணம்
-   கேளு பாப்பா கேளு (குழந்தைப்பாடல்கள்)
-   பேய் பிசாசு இருக்கா? (கட்டுரைகள்)
-   ரகசியக் கோழி (சிறுவர் கதைகள்)
-   அண்டாமழை (சிறுவர் கதைகள்)
-   ஏணியும் எறும்பும் (சிறுவர் கதைகள்)
-   மகிழ்ச்சி மகிழ்ச்சி மகிழ்ச்சி
-   மாயாவின் பொம்மை (சிறுவர் கதைகள்)
-   சூரியனின் கோபம் (சிறுவர் கதைகள்)
-   குட்டி இளவரசனின் குட்டிப்பூ
-   புலிக்குகை மர்மம்
-   ஆதனின் பொம்மை
-   பொம்மைகளின் நகரம்
-   அலாவுதீனின் சாகசங்கள்

###### மொழிபெயர்ப்புகள்

மலையாளத்தில் இருந்து

-   வாயும் மனிதர்களும்
-   தயா
-   புத்தகப்பூங்கொத்து -- குழந்தைகளுக்கான படக்கதைகள்
-   புத்தகப்பரிசுப்பெட்டி -- குழந்தைகளுக்கான படக்கதைகள்
-   லட்சத்தீவின் கிராமியக்கதைகள்
-   லட்சத்தீவின் இராக்கதைகள்
-   மீன் காய்க்கும் மரம்
-   மரணத்தை வென்ற மல்லன்
-   பறந்து பறந்து
-   அய்யாச்சாமி தாத்தாவும் ஆட்டுக்கல் மீசையும்
-   இயற்கையின் அற்புத உலகில்
-   பாருக்குட்டியும் அவளது நண்பர்களும்
-   சப்தங்கள் [வைக்கம் முகமது பஷீர்](வைக்கம்_முகமது_பஷீர் "wikilink")
-   கண்ணாடி பார்க்கும் வரையிலும் (சகரியா)
-   மாதவிக்குட்டியின் கதைகள் [மாதவிக்குட்டி](மாதவிக்குட்டி "wikilink")
-   நட்சத்திரம் வீழும் நேரத்தில்
-   லால் சலாம் காம்ரேட் இ.எம்.எஸ் (கட்டுரைகள்)
-   தாத்தா மரமும் நட்சத்திரப்பூக்களும்
-   கதைகேளு கதை கேளு காக்காவின் கதைகேளு
-   காலக்கனவுகள்

ஆங்கிலத்திலிருந்து

-   சிவப்பு நிற மழைக்கோட்டில் ஒரு பெண்
-   பயங்களின் திருவிழா
-   சிரிக்க வைக்கச் சில கதைகள்
-   வேம்புத்தாத்தா
-   குட்டிப்பெண்ணும் காளான்களும்
-   நிர்வாணக்குரல்கள் (சதத் ஹசன் மண்டோ)

### கட்டுரைகள்

-   முன்னொரு காலத்தில் (கோயில்பட்டி நினைவுகள்)
-   நினைவு என்னும் நீள்நதி
-   சாதிகளின் உடலரசியல்
-   எது மருத்துவம்
-   காந்தீயத்தை விழுங்கிய இந்துத்வா
-   வேதகாலத்திற்கு திரும்ப முடியுமா?

## உசாத்துணை

-   [உதயசங்கர் இணைய தளம்](https://udhayasankarwriter.blogspot.com/)
-   [உதயசங்கர் முகநூல் பக்கம்](https://www.facebook.com/udhaya.sankar.3)
-   [உதயசங்கர் நேர்காணல் தி
    ஹிந்து](https://www.hindutamil.in/news/literature/62376-.html)
-   [புத்தெழுச்சி பெறும் குழந்தை இலக்கியம் --
    உதயசங்கர்](http://www.panchumittai.com/2018/07/19/children_literature_new_era/)
-   [உதயசங்கர் பக்கம் தமிழ் ஹிந்து சிறார்
    மலர்](https://www.hindutamil.in/author/446-%E0%AE%89%E0%AE%A4%E0%AE%AF-%E0%AE%9A%E0%AE%99%E0%AF%8D%E0%AE%95%E0%AE%B0%E0%AF%8D)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:எழுத்தாளர்கள்](Category:எழுத்தாளர்கள் "wikilink") [Category:சிறார்
இலக்கியம்](Category:சிறார்_இலக்கியம் "wikilink")
[Category:Spc](Category:Spc "wikilink")
