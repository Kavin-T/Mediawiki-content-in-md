![மணிமாலா மதியழகன்](மணிமாலா_மதியழகன்.jpg "மணிமாலா மதியழகன்") ![மணிமாலா
மதியழகன் விருது
பெறுதல்](மணிமாலா_மதியழகன்_விருது_பெறுதல்.jpg "மணிமாலா மதியழகன் விருது பெறுதல்")
மணிமாலா மதியழகன் (பிறப்பு: 1969) சிங்கப்பூர்த் தமிழ் எழுத்தாளர்களில் ஒருவர்.
சிறுகதைகள் எழுதி வருகிறார்.

## பிறப்பு, கல்வி {#பறபப_கலவ}

மணிமாலா மதியழகன் கடலூரில் 1969-இல் கோ.முனுசாமி -- மு.வீரம்மாள் இணையருக்குப்
பிறந்தார். கடலூர் அரசினர் உயர்நிலைப்பள்ளியில் உயர்நிலைக்கல்வியை முடித்தார்.

## தனி வாழ்க்கை {#தன_வழகக}

பி.மதியழகனை 1994-ல் மணந்தார். அனுதர்ஷினி, ஆதிஷ்னி, சித்தார்த் என மூன்று குழந்தைகள்
உள்ளனர். 2012 முதல் சிங்கப்பூரிலுள்ள Metric Automation என்னும் நிறுவனத்தில்
செயலாளராகப் பணிபுரிந்து வருகிறார். 1999-ஆம் ஆண்டிலிருந்து சிங்கப்பூரில் வாழ்ந்து
வருகிறார்.

## இலக்கியச் செயல்பாடுகள் {#இலககயச_சயலபடகள}

சிங்கப்பூர்த் தமிழ் எழுத்தாளர் கழகத்தில் செயலவை உறுப்பினராக இருக்கிறார்.

## இலக்கியவாழ்க்கை

தமிழ் முரசு, தி சிராங்கூன் டைம்ஸ், மக்கள் மனம், செம்மொழி,
[வல்லினம்](வல்லினம் "wikilink"), தங்கமீன், குவிகம், சொல்வனம் போன்ற சமகால இதழ்களில்
மணிமாலா மதியழகனின் கதைகள் வெளியாகியிருக்கின்றன. புலம்பெயர்ந்த வாழ்க்கையின்
சிக்கல்களை தொடர்ந்து எழுதிவருகிறார். பள்ளிக்கல்விக்கான துணைப்பாடநூல்களையும்
எழுதுகிறார்.

## விருதுகள்

-   மு.கு. இராமச்சந்திரா நினைவு புத்தகப் பரிசு, 2022
-   சிங்கப்பூர் இலக்கிய விருது (தகுதிச்சுற்று, 2022)
-   கவிஓவியா இலக்கிய மன்ற பரிசு. 2022
-   புதுச்சேரி படைப்பாளர் இயக்கத்தின் பரிசு, 2022
-   படைப்பு குழுமத்தின் சிறப்பு பரிசு, 2021
-   'பனிப்பூக்கள்' சிறுகதைப் போட்டியில் பரிசுகள், 2021, 2022
-   சிறுவாணி வாசகர் மையம் நடத்திய ரா.கி.ரங்கராஜன் சிறுகதைப் போட்டியில் பரிசு,
    2020
-   கம்பம் பாரதி தமிழ் இலக்கியப் பேரவையின் விருது, 2020
-   திருப்பூர் சக்தி விருது, 2019
-   தியாக துருகம் தமிழ்ச் சங்கத்தின் பரிசு, 2018
-   க.சீ.சிவக்குமார் நினைவு சிறுகதைப் போட்டியில் பரிசு, 2018
-   வல்லினம் கலை இலக்கிய இதழ் நடத்திய கட்டுரைப் போட்டியில் பரிசு, 2017
-   சிங்கப்பூர் தமிழ் எழுத்தாளர் கழகத்தின் 'முத்தமிழ் விழா' சிறுகதைப் போட்டியில்
    பரிசுகள்

## இலக்கிய இடம், மதிப்பீடு {#இலககய_இடம_மதபபட}

[சித்துராஜ் பொன்ராஜ்](சித்துராஜ்_பொன்ராஜ் "wikilink") "சிங்கப்பூர் வாழ்க்கையின் சின்னச்
சின்ன அவலங்களை, மன உளைச்சல்களை, நகைச்சுவைகளை விவரிக்கும் அதே நேரத்தில் உலகத்தின்
எல்லா இடங்களுக்கும் பொதுவான கணவன்-மனைவி வருத்தங்களை, வயோதிகத்தை, பிள்ளைப் பாசத்தை,
சூழ்நிலைக்கு அடிமையாதலை, அடிமையானால் என்ன நடக்கும் என்பதை இவரது கதைகள் தெளிவாக
எடுத்துரைக்கின்றன. சமகால சிங்கப்பூர் எழுத்தாளர்கள் இடையே கதை கோணங்களை மிகச்
சிறப்பாகத் தேர்ந்தெடுக்கும் ஆற்றல் உள்ளவர் இவர்," என்று குறிப்பிடுகிறார்.
[சுப்ரபாரதிமணியன்](சுப்ரபாரதிமணியன் "wikilink") "தமிழர்களின் இடம்பெயர்ந்த
வாழ்க்கையில் இன்னல்களைத் தொடர்ந்து ஞாபகப்படுத்திக்கொண்டே இருக்கும் கதை சூழலில் இயல்பான
தமிழர்களின் அனுபவங்களை இவரது கதைகள் கொண்டிருக்கின்றன," என்று குறிப்பிடுகிறார்.

## நூல்கள்

-   முகமூடிகள் (சிறுகதைத் தொகுப்பு, 2017)
-   இவள் (சிறுகதைத் தொகுப்பு, 2019)
-   தேத்தண்ணி (சிறுகதைத் தொகுப்பு, 2021)
-   பெருந்தீ (சிறுகதைத் தொகுப்பு, 2021)
-   இனிய தமிழ்க் கட்டுரைகள் (சிங்கப்பூர் உயர்நிலைப்பள்ளி மாணவர்களுக்குரியது, 2017)

## உசாத்துணை

-   [மணிமாலா மதியழகனின் முகமூடிகள்-சித்துராஜ்
    பொன்ராஜ்](https://writersithuraj.blogspot.com/2018/01/blog-post_19.html)
-   [முகமூடிகள்" -- நூல் விமர்சனம்.
    சுப்ரபாரதிமணியன்-வாசகசாலை](http://www.vasagasalai.com/mugamoodikal-book-review/)

#### இணைப்புகள்

-   [இவள் -- நூல் பார்வை -- சுப்ரபாரதிமணியன் -- தி சிராங்கூன் டைம்ஸ்
    (serangoontimes.com)](https://serangoontimes.com/2021/01/02/ival-book-review/)
-   [வாசகர் பார்வை - சிங்கை சிறுகதை தொகுப்பு -
    இவள்-காணொளி-யூட்யூப்](https://www.youtube.com/watch?v=Sd6gUWdod2Y)
-   [கதைக்களம் - பிப்ரவரி 2022 & எழுத்தாளர் மணிமாலா மதியழகனின் தேத்தண்ணி நூல்
    வெளியீடு](https://www.youtube.com/watch?v=3QNRkWT-nDk)
    [காணொளி-யூட்யூப்](https://www.youtube.com/watch?v=Sd6gUWdod2Y)
-   [கதைக்களம் - பிப்ரவரி 2022 & எழுத்தாளர் மணிமாலா மதியழகனின் பெருந்தீ நூல்
    வெளியீடு](https://www.youtube.com/watch?v=RV1PcJkEkYI)
-   [சொல்வனம் மணிமாலா மதியழகன்
    பக்கம்](https://solvanam.com/author/manimala-mathiyazhagan/)
-   

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:Spc](Category:Spc "wikilink")
[Category:எழுத்தாளர்கள்](Category:எழுத்தாளர்கள் "wikilink")
[Category:சிறுகதையாசிரியர்கள்](Category:சிறுகதையாசிரியர்கள் "wikilink")
