![பி.எஸ்.சுப்ரமணிய சாஸ்திரி](P_S_SubraSastri.jpg "பி.எஸ்.சுப்ரமணிய சாஸ்திரி")
![இலக்குவனார்](C_Ilakkuvanar.jpg "இலக்குவனார்") ![பேரா
முருகன்](V_Murugan.jpg "பேரா முருகன்") தொல்காப்பிய மொழிபெயர்ப்புகள்: தமிழ் இலக்கண
நூலான தொல்காப்பியம் ஆங்கில மொழிபெயர்ப்புகள் வழியாக உலகளாவிய மொழியியலாளர்களின்
கவனத்துக்குச் சென்றது.

பார்க்க [தொல்காப்பியம்](தொல்காப்பியம் "wikilink")

பார்க்க [தொல்காப்பியர் காலம்](தொல்காப்பியர்_காலம் "wikilink")

பார்க்க [தொல்காப்பிய பதிப்புகள்](தொல்காப்பிய_பதிப்புகள் "wikilink")

## மொழியாக்கங்கள்

முதன்முதலில் தொல்காப்பியத்தை மொழிபெயர்த்தவர் [பி.எஸ்.சுப்ரமணிய
சாஸ்திரி](பி.எஸ்.சுப்ரமணிய_சாஸ்திரி "wikilink") (பின்னங்குடி சா.சுப்பிரமணிய
சாஸ்திரி) திருச்சி பிஷப் ஹீபர் கல்லூரியிலும் பின்னர் திருவையாறு அரசர் கல்லூரியிலும்
தமிழ்ப்பேராசிரியராக இருந்த சுப்பிரமணிய சாஸ்திரியார், தொல்காப்பிய எழுத்ததிகார
மொழிபெயர்ப்பை 1930-லும், சொல்லதிகார மொழிபெயர்ப்பை 1937-லும், பொருளதிகார
மொழிபெயர்ப்பை 1945-லும் வெளியிட்டார்.

இரண்டாவதாகத் தொல்காப்பியத்தை மொழிபெயர்த்தவர் [இலக்குவனார்](இலக்குவனார் "wikilink").
இலக்குவனாரின் முனைவர் பட்ட ஆய்வேட்டின் ஒரு பகுதியாகத் தொல்காப்பிய மொழிபெயர்ப்பு
1963-ல் வெளிவந்தது. இலக்குவனார், சுப்பிரமணிய சாஸ்திரியாரின் மாணவர்

2000-ல் முனைவர் வி. முருகன் (ஆசியவியல் நிறுவனப் பேராசிரியர்) தொல்காப்பியத்தை
முழுவதுமாக மொழிபெயர்த்துள்ளார். இவரது மொழிபெயர்ப்பு நேருக்குநேர் மொழிபெயர்ப்பு.
மூன்று அதிகாரங்களுக்கும் அமைந்துள்ளது.

தொல்காப்பியம் பொருளதிகாரத்தை அ.அ.மணவாளன் ஆங்கிலத்திற்கு மொழியாக்கம் செய்துள்ளார்.

ஈ. எஸ். வரதராஜ ஐயர், பொருளதிகாரத்தை மட்டும் இருபகுதிகளாக 1948-ல் மொழிபெயர்த்தார்.

தே. ஆல்பர்ட், 1985-ல் எழுத்து, சொல் அதிகாரங்களை மட்டும் பெயர்த்துள்ளார்.

கமில் சுவலபில் உலகத் தமிழாராய்ச்சி நிறுவனத்தின் தமிழாய்வு இதழ்களில் 1972-ல்
தொல்காப்பியம் எழுத்ததிகாரத்தை மொழிபெயர்க்கத் தொடங்கி, 1974-ல் முடித்தார். பின்னர்
1975-ல் சொல்லதிகாரத்தை மொழிபெயர்க்கத் தொடங்கி 1978 வாக்கில் முடித்தார்.

## உசாத்துணை

-   [தொல்காப்பிய மொழியாக்கம்-
    ஆச்சாரி](http://siragu.com/%E0%AE%A4%E0%AF%8A%E0%AE%B2%E0%AF%8D%E0%AE%95%E0%AE%BE%E0%AE%AA%E0%AF%8D%E0%AE%AA%E0%AE%BF%E0%AE%AF-%E0%AE%AE%E0%AF%8A%E0%AE%B4%E0%AE%BF%E0%AE%AA%E0%AF%86%E0%AE%AF%E0%AE%B0%E0%AF%8D%E0%AE%AA%E0%AF%8D/)
-   [முனைவர் ஆ.மணி - சி. இலக்குவனாரின் தொல்காப்பிய
    ஆராய்ச்சி](https://munaivaramani.blogspot.com/2011/07/blog-post.html)
-   [தொல்காப்பியம்](https://tholkappiyam.org/translators.php)
-   [தொல்காப்பியம்: இந்தி, கன்னடத்தில் மொழிபெயர்ப்பு நூல்களை வெளியிட்ட இந்திய அரசு -
    என்ன காரணம்? - BBC News
    தமிழ்](https://www.bbc.com/tamil/arts-and-culture-59758537)
-   [தொல்காப்பியப்
    பொருளதிகாரம்](https://www.tamildigitallibrary.in/book-detail.php?id=jZY9lup2kZl6TuXGlZQdjZUdlZIy#book1/)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:மொழிபெயர்ப்பாளர்கள்](Category:மொழிபெயர்ப்பாளர்கள் "wikilink")
