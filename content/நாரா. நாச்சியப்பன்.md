![நாரா. நாச்சியப்பன்](Nara_nachiappan.jpg "நாரா. நாச்சியப்பன்") நாரா.
நாச்சியப்பன் (நாராயணன் நாச்சியப்பன்; பாவலர் நாரா. நாச்சியப்பன்) (ஜூலை 13, 1927 -
2000-த்திற்குப் பின்) கவிஞர், எழுத்தாளர், பதிப்பாளர், அச்சக உரிமையாளர். பாரதிதாசன்
பரம்பரைக் கவிஞர்களுள் ஒருவர். திராவிட இயக்கம் சார்ந்த பல படைப்புகளை, சிறார்களுக்கான
பல நூல்களை எழுதினார். தமிழக அரசு இவரது நூல்களை நாட்டுடைமை ஆக்கியுள்ளது.

## பிறப்பு, கல்வி {#பறபப_கலவ}

நாரா. நாச்சியப்பன், அன்றைய ராமநாதபுரம் மாவட்டத்தில் உள்ள ஆத்தங்குடியை அடுத்த
முத்துப்பட்டணத்தில், சித. நாரா. நாராயணன் செட்டியார் - அன்னபூரணி ஆச்சி இணையருக்கு,
ஜூலை 13, 1927-ல் பிறந்தார். குடும்ப வணிகம் காரணமாக தந்தை பர்மாவில் வசித்தார்.
நாச்சியப்பன் பர்மாவில் உயர்நிலைப் பள்ளிக் கல்வி பயின்றார். தமிழகம் திரும்பி, திருச்சி
தேசியக்கல்லூரியில் பட்டப்படிப்பை நிறைவு செய்தார்.

## தனி வாழ்க்கை {#தன_வழகக}

நாரா நாச்சியப்பன் 1950-ல், பணி நிமித்தம் பர்மாவுக்குச் சென்றார். அங்கு கப்பல்களுக்கு
உணவுப் பொருள் வழங்கும் நிறுவனம் ஒன்றில் கணக்கராகப் பணி புரிந்தார். சில ஆண்டுகளுக்குப்
பின் தமிழகம் திரும்பினார். மணமானவர். ![நாரா. நாச்சியப்பனின் முதல்
கவிதை](Muthal_kavithai.jpg "நாரா. நாச்சியப்பனின் முதல் கவிதை")

## இலக்கிய வாழ்க்கை {#இலககய_வழகக}

நாரா நாச்சியப்பன், இளம் வயது முதலே இலக்கிய ஆர்வம் உடையவராக இருந்தார். கல்லூரியில்
படிக்கும்போது 'மழை' என்னும் அவரது முதல் கவிதை '[பொன்னி](பொன்னி "wikilink")'
இதழில் வெளியானது. அவ்விதழில் '[பாரதிதாசன்
பரம்பரை](பாரதிதாசன்_பரம்பரை "wikilink")'க் கவிஞர் ஆக அறிமுகம் செய்யப்பட்டார்.
தொடர்ந்து பல இதழ்களுக்குக் கவிதைகள் எழுதிய நாச்சியப்பன், பின்னர் அதே 'பொன்னி' இதழில்
சேர்ந்து [முருகு சுப்ரமணியனுக்கு](முருகு_சுப்ரமணியன் "wikilink") உதவி
ஆசிரியராகப் பணியாற்றினார். சிறார்களுக்காகப் பல கதைகளை, நூல்களை எழுதினார். இவரது
கவிதைகள் இரண்டு தொகுதிகளாக வெளிவந்துள்ளன. 'நான்கு பார்வையில் பாரதிதாசன்',
'குயிலும் சஞ்சீவி பர்வதத்தின் சாரலும்' போன்றவை இவரது திறனாய்வு நூல்கள்.
[அண்ணாவ](அண்ணாத்துரை "wikilink")ின் நாடகங்களுக்குப் பாடல்கள் எழுதினார். அறுபதுக்கும்
மேற்பட்ட நூல்களை எழுதியுள்ளார். ![இளந்தமிழன் இதழ்: ஆசிரியர் - நாரா.
நாச்சியப்பன்.](Ilanmthamihan_ithazh.jpg "இளந்தமிழன் இதழ்: ஆசிரியர் - நாரா. நாச்சியப்பன்.")

## இதழியல் வாழ்க்கை {#இதழயல_வழகக}

நாச்சியப்பன் சிறார் இலக்கியத்தின் மீது கொண்ட ஆர்வத்தால் 'முத்து' என்ற சிறார் இதழை
ஆசிரியராகப் பொறுப்பேற்று நடத்தினார். இளைஞர்களுக்காக
'[இளந்தமிழன்](இளந்தமிழன் "wikilink")' என்ற இதழைத் தொடங்கி நடத்தினார். தனது நூல்களை
அச்சிடுவதற்காக 'நாவல் ஆர்ட் பிரிண்டர்ஸ்' என்ற பதிப்பக நிறுவனத்தைத் தொடங்கி நடத்தினார்.

## அரசியல் வாழ்க்கை {#அரசயல_வழகக}

நாரா நாச்சியப்பன் '[குடியரசு](குடியரசு "wikilink")' இதழின் கட்டுரைகளால்
ஈர்க்கப்பட்டார். [ஈ.வெ.ரா. பெரியாரின்](ஈ.வெ.ரா._பெரியார் "wikilink") கொள்கைகளை
ஏற்றுப் பகுத்தறிவுவாதி ஆனார். பாரதிதாசன் கவிதைகளை வாசித்தும்,
[அண்ணாவ](அண்ணாத்துரை "wikilink")ின் சொற்பொழிவுகளைக் கேட்டும் தனது சிந்தனையை
மேம்படுத்திக் கொண்டார். அண்ணாத்துரை திராவிடர் கழகத்திலிருந்து விலகி, திராவிட
முன்னேற்றக் கழகத்தைத் தொடங்கியபோது நாச்சியப்பனும் அதில் தன்னை இணைத்துக் கொண்டார். பல
திராவிட இயக்கக் கூட்டங்களில் சொற்பொழிவாற்றி இருக்கிறார். [மு.
கருணாநிதி](மு.கருணாநிதி "wikilink"), அன்பழகன் போன்றோருக்கு நண்பராக இருந்தார்.

பர்மாவில் பணியாற்றியபோது, பர்மா திராவிட முன்னேற்றக் கழகத்தின் பொதுச் செயலாளாராகப்
பொறுப்பு வகித்தார். 1954-ல் அங்கு வருகை தந்த ஈ.வெ. ராமசாமிப் பெரியாருக்கு
சிறப்பான வரவேற்பை அளித்தார். பெரியாருடனான தனது அனுபவங்களை பின்னர் 'பர்மாவில்
பெரியார்' என்ற தலைப்பில் நூலாக எழுதினார்.

## விருதுகள்

-   தமிழக அரசின் பாரதிதாசன் விருது (1990)
-   சிறுவர் இலக்கியப் பங்களிப்புக்காகத் தமிழக அரசின் பரிசு (1991)
-   சேலம் அறக்கட்டளைப் பரிசு - கீதை காட்டும் பாதை நூலுக்காக.
-   பாரதிதாசன் நூற்றாண்டு விழாவில் பணமுடிப்பும் பாராட்டும் அளிக்கப்பட்டு தமிழக
    அரசால் சிறப்பிக்கப்பட்டார்.

## மறைவு

நாரா. நாச்சியப்பன் 2000-ங்களுக்குப் பின் வந்த ஓர் ஆண்டில் காலமானார்.

## நாட்டுடைமை

நாரா. நாச்சியப்பனின் நூல்கள், 2015-ல், தமிழக அரசால் நாட்டுடைமை ஆக்கப்பட்டன.

## ஆவணம்

நாரா. நாச்சியப்பனின் நூல்களில் சில தமிழ் இணையக் கல்விக்கழக நூலகத்தில்
சேமிக்கப்பட்டுள்ளன.

## இலக்கிய இடம் {#இலககய_இடம}

நாரா. நாச்சியப்பன், திராவிட இயக்கம் சார்ந்த எழுத்தாளர். பொதுவாசிப்புக்குரிய பல
நூல்களை எழுதியுள்ளார். சிறார் படைப்பாளராகவும், கவிஞராகவும் இவரது பங்களிப்புகள்
அதிகம் என்பதால் அவ்வகை எழுத்தாளராகவே இவர் அறியப்படுகிறார். ![நாரா. நாச்சியப்பனின்
புத்தகங்களில்
சில](Nara_Nachiappan_Books.jpg "நாரா. நாச்சியப்பனின் புத்தகங்களில் சில")

## நூல்கள்

##### சிறார் நூல்கள் {#சறர_நலகள}

-   மூன்றாவது இளவரசன்
-   குமரித் தீவு
-   சரவணச்சாமி
-   காளி கோயில்
-   மாஸ்டர் கோபாலன்
-   சவுக்கடி தர்பார்
-   மாந்தோப்பு மன்னன்
-   கிரேக்கப் புராணக் கதைகள்
-   ஐந்து மூக்கு மிருகம்
-   ஒட்டுக் குடுமி பட்டுச் சாமி
-   நீளமூக்கு நெடுமாறன்
-   அழகு இளவரசி
-   தெய்வ அரசு கண்ட இளவரசன்
-   சிட்டு
-   அப்பம் தின்ற முயல்
-   காக்கைப் பள்ளிக் கூடம்
-   அசோகர் கதைகள்
-   பஞ்சதந்திரக் கதைகள்
-   தாவிப் பாயும் தங்கக் குதிரை
-   பள்ளிக்குச் சென்ற சிட்டுக்குருவிகள்
-   மாயத்தை வென்ற மாணவன்
-   இறைவர் திருமகன்
-   தங்கத் தேனீ
-   பஞ்சதந்திரக் கதைகள்
-   பறவை தந்த பரிசு-1
-   பறவை தந்த பரிசு-2
-   பாசமுள்ள நாய்க்குட்டி
-   ஒரு ஈயின் ஆசை
-   கள்வர் குகை

##### சிறார் பாடல் நூல்கள் {#சறர_படல_நலகள}

-   பாடு பாப்பா
-   சிறுவர் பாட்டு
-   மழலைச் சோலை
-   மழலைப் பொழில்
-   மழலைப் பூங்கா
-   செம்மை நலம்
-   குழந்தைப் பாடல்கள்

##### பாடல் தொகுப்புகள் {#படல_தகபபகள}

-   கல்வி நெறி
-   சான்றோர்
-   சிங்காரக் கவிதைகள்
-   நாச்சியப்பன் பாடல்கள்
-   நாச்சியப்பன் பாடல்கள் முதல் தொகுதி
-   நாச்சியப்பன் பாடல்கள் இரண்டாம் தொகுதி
-   தமிழ் வளர்கிறது
-   நெறிசூடி (புதிய ஆத்திச்சூடி)

##### நாவல்கள்

-   மோகனக் கிளி
-   நான்கு பக்கீர்கள் கதை
-   மதுரைச் சீமையில் புதுவைக் கள்ளன்
-   நகரும் சுவர்
-   உமார் கயாம்
-   மன ஊஞ்சல்

##### சிறுகதைத் தொகுப்புகள் {#சறகதத_தகபபகள}

-   நல்வழிச் சிறுகதைகள் முதல் பாகம்
-   நல்வழிச் சிறுகதைகள் இரண்டாம் பாகம்
-   ஏழாவது வாசல்

##### கட்டுரை நூல்கள் {#கடடர_நலகள}

-   குருகுலப் போராட்டம்
-   இளைஞர்களுக்கு தந்தை பெரியார் வரலாறு
-   பகவான் இராமகிருஷ்ண பரமஹம்சர்
-   கடல் வீரன் கொலம்பஸ்
-   பர்மாவில் பெரியார்
-   புத்த பெருமான் வரலாறு
-   என்ன? ஏன்? எப்படி?
-   மூன்று திங்களில் அச்சுத் தொழில்
-   ஓவியப் பாவை
-   தேடி வந்த குயில்
-   குயில் ஒரு குற்றவாளி
-   குயிலும் சஞ்சீவி பர்வதத்தின் சாரலும்
-   நாயகப் பெருமான்
-   ஈரோட்டுத் தாத்தா
-   கீதை காட்டும் பாதை
-   கடவுள் பாட்டு
-   மதங்கள் ஒரு ஞானப் பார்வை
-   பாரதிதாசன் ஒரு சித்திரக்கவி
-   இன்பத் திராவிடம்

##### நாடகம்

-   சிந்தனையாளர் மாக்கியவெல்லி

## உசாத்துணை

[நாரா. நாச்சியப்பன் நூல்கள்: தமிழ் இணையக் கல்விக்
கழகம்:](https://www.tamilvu.org/library/nationalized/html/naauthor-49.htm)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:எழுத்தாளர்கள்](Category:எழுத்தாளர்கள் "wikilink")
[Category:கவிஞர்கள்](Category:கவிஞர்கள் "wikilink")
