![சரஸ்வதி பாசு (நன்றி: அரவிந்த்
சுவாமிநாதன்)](சரஸ்வதி_பாசு.jpg "சரஸ்வதி பாசு (நன்றி: அரவிந்த் சுவாமிநாதன்)")
சரஸ்வதி பாசு (20-ஆம் நூற்றாண்டின் தொடக்க காலம்) தொடக்க கால பெண் எழுத்தாளர்களில்
ஒருவர். சிறுகதையாசிரியர், கட்டுரையாளர், பத்திரிக்கை ஆசிரியர், பதிப்பாளர்.

## வாழ்க்கைக் குறிப்பு {#வழககக_கறபப}

சரஸ்வதி பெரம்பூரைச் சேர்ந்த தொழிலதிபர் பாலகிருஷ்ணமுதலியார், ஆண்டாளம்மாள்
தம்பதியினருக்கு மகளாகப் பிறந்தார். பாசு என்பவரைத் திருமணம் செய்து கொண்டார். எக்ஸ்னோரா
இண்டர்நேஷனலின் நிறுவனரும் தலைவருமான டாக்டர் எம்.பி. நிர்மல் இவர்களின் இளைய மகன்.

## இலக்கிய வாழ்க்கை {#இலககய_வழகக}

சரஸ்வதி பாசு \'பாசரசு\' என்ற இதழின் ஆசிரியராக இருந்தார். \'கலை' என்ற திரைப்படம்
சார்ந்த இதழை நடத்தினார். 1965-களில் \'காதம்பரி\' என்ற பெண்களுக்கான இதழை நடத்தினார்.
கணவருடன் இணைந்து தங்களது \'பாசரசு' காரியாலயம் மூலம் பல நூல்களை வெளியிட்டார்.
அவ்ற்றுள் \'[கம்பதாசன்](கம்பதாசன் "wikilink") எழுதிய \'முதல் முத்தம்\' போன்ற நூல்கள்
குறிப்பிடத்தகுந்தன. \'வசந்தம்\', \'நவசக்தி\' போன்ற இதழ்களில் சரசுவதி பாசுவின்
சிறுகதைகள் வெளியாகியுள்ளன. \'ஐப்பசி பெருக்கு' என்ற சிறுகதை
[நவசக்தி](நவசக்தி "wikilink") இதழில் 1945-ல் வெளியானது.

## உசாத்துணை

-   \"விடுதலைக்கு முந்தைய தமிழ்ச் சிறுகதைகள் - 2 (பெண்ணெழுத்து - 1:
    1907-1947)\"; தேர்வும் தொகுப்பும்: அரவிந்த சுவாமிநாதன்; 2021; யாவரும்
    பப்ளிஷர்ஸ்.

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:எழுத்தாளர்கள்](Category:எழுத்தாளர்கள் "wikilink")
[Category:கட்டுரையாளர்கள்](Category:கட்டுரையாளர்கள் "wikilink")
[Category:சிறுகதையாசிரியர்கள்](Category:சிறுகதையாசிரியர்கள் "wikilink")
