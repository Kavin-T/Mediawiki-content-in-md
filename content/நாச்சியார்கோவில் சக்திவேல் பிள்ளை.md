நாச்சியார்கோவில் சக்திவேல் பிள்ளை (தக்ஷிணாமூர்த்தி) (1861 - 1937) ஒரு தவில் கலைஞர்.

## இளமை, கல்வி {#இளம_கலவ}

நாச்சியார்கோவில் சக்திவேல் பிள்ளை தஞ்சாவூர் மாவட்டம் கும்பகோணத்துக்கு அருகே உள்ள
நாச்சியார்கோவிலில் 1861-ஆம் ஆண்டு அம்மாளம்மாள் மகனாகப் பிறந்தார்.

சக்திவேல் பிள்ளை, சிக்கல் சிங்காரவேல் தவில்காரரிடம் தவில் பயிற்சி பெற்றார்.

## தனிவாழ்க்கை

சக்திவேல் பிள்ளைக்கு நடேசத் தவில்காரர் என்றொரு தம்பி இருந்தார்.

சக்திவேல் பிள்ளை அகிலாண்டத்தம்மாள் என்பவரை மணந்தார். இவர்களின் ஒரே பெண் பாக்கியம்
(கணவர்: திருவாலங்காடு வேணுகோபால பிள்ளை)

## இசைப்பணி

சக்திவேல் பிள்ளையின் தவில் வாசிப்பைப் பாராட்டி மைசூர் மன்னர் தங்க வெண்டையமும் தங்கத்
தவில் கம்பும் பரிசளித்து \"இது தவிற்கம்பு அல்ல; சக்திவேல். ஏனென்றால் நீயே
சக்திவேல்தான்\" என்று வாழ்த்த சக்திவேல் என்ற பெயரே நிலைத்துவிட்டது. [செம்பொன்னார்கோவில்
ராமஸ்வாமி பிள்ளைக](செம்பொன்னார்கோவில்_ராமஸ்வாமி_பிள்ளை "wikilink")்கு ஒருமுறை
சக்திவேல் பிள்ளை தவில் வாசித்த போது, நாதஸ்வரக் கலைஞரை கவனியாது சக்திவேல் பிள்ளை
எங்கோ வேடிக்கை பார்த்துக் கொண்டிருப்பதைப் பார்த்து, \'நீ தவில் வாசிக்க லாயக்கில்லை,
குதிரை வண்டி ஓட்டத்தான் லாயக்கு' என [ராமஸ்வாமி
பிள்ளை](செம்பொன்னார்கோவில்_ராமஸ்வாமி_பிள்ளை "wikilink") கூறிவிட்டார். அதன் பிறகு
தவில் வாசிப்பதை விடுத்து உண்மையாகவே குதிரை வண்டி ஒட்டத் துவங்கிய சக்திவேல்
பிள்ளையைக் கண்டு மனம் பதறி, அன்பின் மிகுதியால் கூறிய சொல்லுக்கு இத்தனைத் தீவிரமாக
எடுத்துக் கொள்ள வேண்டாம் என [ராமஸ்வாமி
பிள்ளை](செம்பொன்னார்கோவில்_ராமஸ்வாமி_பிள்ளை "wikilink") கேட்டுக் கொண்டார்.
[ராமஸ்வாமி பிள்ளைய](செம்பொன்னார்கோவில்_ராமஸ்வாமி_பிள்ளை "wikilink")ைத் தன் குருவென
மதித்த காரணத்தால் அவரது அறிவுரையின் படி தவில் வாசிப்பதை விட்டுவிட்டதாக சக்திவேல்
பிள்ளை கூறிவிட்டார். தன்னைத் தேடி வருவோருக்கு லய விஷயங்களைக் கற்றுத்தருவது மட்டுமே
சக்திவேல் பிள்ளை இறுதி வரை செய்து வந்தார்.

###### உடன் வாசித்த கலைஞர்கள் {#உடன_வசதத_கலஞரகள}

நாச்சியார்கோவில் சக்திவேல் பிள்ளை கீழே தரப்பட்டுள்ள கலைஞர்களுக்குத் தவில்
வாசித்திருக்கிறார்:

-   [திருமருகல் நடேச பிள்ளை](திருமருகல்_நடேச_பிள்ளை "wikilink")
-   [செம்பொன்னார்கோவில் ராமஸ்வாமி
    பிள்ளை](செம்பொன்னார்கோவில்_ராமஸ்வாமி_பிள்ளை "wikilink")
-   [திருச்சேறை வெங்கடராம பிள்ளை](திருச்சேறை_வெங்கடராம_பிள்ளை "wikilink")

## மறைவு

நாச்சியார்கோவில் சக்திவேல் பிள்ளை திருவாலங்காட்டில் தன் மகள் வீட்டில் 1937-ஆம் ஆண்டு
எழுபத்தியாறாம் வயதில் காலமானார்.

## உசாத்துணை

-   மங்கல இசை மன்னர்கள் - பி.எம். சுந்தரம் - முதற் பதிப்பு, முத்துசுந்தரி பிரசுரம்,
    சென்னை - டிசம்பர் 2013

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:வாத்திய இசைக்கலைஞர்கள்](Category:வாத்திய_இசைக்கலைஞர்கள் "wikilink")
