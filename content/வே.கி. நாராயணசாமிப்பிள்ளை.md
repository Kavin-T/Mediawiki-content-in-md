வே.கி. நாராயணசாமிப்பிள்ளை (பொ.யு. பத்தொன்பதாம் நூற்றாண்டு) தமிழறிஞர்,
தமிழ்ப்புலவர், ஆசிரியர்.

## வாழ்க்கைக் குறிப்பு {#வழககக_கறபப}

வே.கி. நாராயணசாமிப்பிள்ளை ராயவேலூர் யாதவகுல கிருட்டிணப்பிள்ளைக்கு மகனாக
பத்தொன்பதாம் நூற்றாண்டின் முற்பகுதியில் பிறந்தார். புலமைக்கல்வி கற்றார். சென்னை
ராயபுரத்தில் வசித்ததால் \'ராயபுரம் வித்துவான்' என்று அழைக்கப்பட்டார்.

## இலக்கிய வாழ்க்கை {#இலககய_வழகக}

வே.கி. நாராயணசாமிப்பிள்ளை தனிப்பாடல்கள் பாடினார். தனிப்பாடல்களைத் தொகுத்து
புத்தகமாக வெளியிட்டார். சமகாலப் புலவர்களுக்கு சிறப்புப் பாயிரங்கள் பாடியுள்ளார்.
திருமண வாழ்த்துக்கள், இரங்கற்பாக்கள் பாடினார். வெண்மணி தம்பிப் பிள்ளை, சசநாதம்
பிள்ளையின் மீது [நடுவெழுத்தலங்காரம்](நடுவெழுத்தலங்காரம் "wikilink") பாடினார்.
ராயபுரம் சிவக்கியானி வா. சொக்கலிங்கம்பிள்ளை மீது புகழ்ப்பாமாலை பாடினார்.

##### சமகாலப்புலவர்கள்

-   சுதர்சன தாசர்
-   தஞ்சை சதாவதானம் சுப்பிரமணிய ஐயர்
-   சீயர்குளம் பாலகவி தெய்வநாயகப் பெருமாள்
-   சித்தமக் கவிராயர்
-   சதாவதானம் வால சுப்ரமணிய ஐயர்
-   சு. ராமசாமிப்புலவர்
-   அட்டாவதானம் பூவை கல்யாணசுந்தர முதலியார்
-   திருக்கழுக்குன்றம் கந்தசாமி முதலியார்
-   தஞ்சை வைரக்கண் வேலாயுதப்புலவர்
-   புதுவை சடாட்சர ஆரியர்
-   ராயபுரம் செகவுராவு முதலியார்
-   பு.த. செய்யப்ப முதலியார்
-   ஆ. அண்ணாமலை முதலியார்
-   ஈசூர் சச்சிதானந்த அடிகள்
-   மதுரகவி கன்னியப்ப பிள்ளை
-   வேலாயுத நாடார்

## மறைவு

வே.கி. நாராயணசாமிப்பிள்ளை 1887-ல் காலமானார்.

## நூல் பட்டியல் {#நல_படடயல}

-   திருவரங்கப் பதிகம்
-   அருணாச்சலேசர் பதிகம்
-   தேனார் மொழியம்மை பஞ்சரத்தினம்
-   ஐயனார் பஞ்சரத்தினம்
-   திரெளபதியம்மை பஞ்சரத்தினம்
-   திருக்கச்சிப் பேரருளாளர் மாலை
-   திருக்கச்சி வரதரந்தாதி
-   சயவரதர் சதகம்
-   இலக்குமி பதிகம்
-   சர்வசமய சமரச தோத்திரம்
-   மன்மத சரித்திரக் கண்ணி
-   இசைக்கவி ரத்தினாக்கரம்
-   பஞ்சரத்னப் புகழ்மாலை

## உசாத்துணை

-   [தமிழ்ப்புலவர் வரிசை: சு.அ.
    ராமசாமிப்புலவர்](https://www.tamildigitallibrary.in/book-detail.php?id=jZY9lup2kZl6TuXGlZQdjZt2kupd#book1/3)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:தமிழறிஞர்கள்](Category:தமிழறிஞர்கள் "wikilink")
[Category:புலவர்கள்](Category:புலவர்கள் "wikilink")
