![ஷங்கர்ராமசுப்ரமணியன்](ஷங்கர்ராமசுப்ரமணியன்.png "ஷங்கர்ராமசுப்ரமணியன்"){width="236"
height="236"} ஷங்கர்ராமசுப்ரமணியன் (பிறப்பு: 1975) தமிழில் எழுதி வரும் கவிஞர்,
எழுத்தாளர், இலக்கிய விமர்சகர், கட்டுரையாளர், பத்திரிக்கையாளர்.

## வாழ்க்கைக்குறிப்பு

ஷங்கர்ராமசுப்ரமணியன் 1975-ல் திருநெல்வேலியில் பிறந்தார். இயந்திரப் பொறியியலில்
(Mechanical Engineering) பட்டயப்படிப்பு முடித்தார். புதிய தலைமுறை செய்தித்
தொலைக்காட்சியில் பணியாற்றுகிறார்.

## இதழியல்

ஷங்கர்ராமசுப்ரமணியன் 1999-லிருந்து இதழியலில் பணியாற்றி வருகிறார். சுட்டி விகடன்,
குமுதம், மின் பிம்பங்கள், பீப்பிள்ஸ் வாட்ச், தி சன்டே இந்தியன், இந்து தமிழ் திசை
நிறுவனங்களில் பணியாற்றினார். இந்து தமிழ் திசை நாளிதழில் கட்டுரைகள் எழுதியுள்ளார்.

## இலக்கிய வாழ்க்கை {#இலககய_வழகக}

2001-ல் ஷங்கர்ராமசுப்ரமணியனின் முதல் கவிதைத் தொகுப்பான '*மிதக்கும் இருக்கைகளின்
நகரம்*' வெளியானது. இலக்கியம், சினிமா, நாட்டார் வழக்காற்றியல், பொருள்சார் கலாசாரம்,
மானுடவியல், பண்பாட்டு வரலாறு, மருத்துவம், சமயம், தத்துவம் போன்ற தளங்களில்
எழுதிவருகிறார். பன்னிரெண்டு கவிதைத் தொகுதிகள், இரண்டு விமர்சன நூல்கள், மூன்று
மொழிபெயர்ப்பு நூல்கள் வெளியாகியுள்ளன.

\'*படைத்தவன்\' மற்றும் எனது வளர்ப்பு மீன்கள்*\' என்ற கட்டுரைத்தொகுப்பை எழுதினார்.
\'*கலை பொதுவிலிருந்தும் தனித்திருக்கும்\'*, \'*பிறக்கும்தோறும் கவிதை\'*, \'*நான்
பிறந்த க-வி-தை*\' ஆகியவை அவரது பிற நூல்கள்.

\'*சிறுகோட்டுப் பெரும்பழம் - விக்ராமதித்யனின் தேர்ந்தெடுக்கப்பட்ட
கவிதைகள்*\',\'*யவனிகா ஸ்ரீராம்: ஒரு வாசிப்பு*\', *\'அருவம் உருவம்: நகுலன் 100*\'
ஆகிய தொகுப்பு நூல்களை உருவாக்கியுள்ளார்.

## இலக்கிய இடம் {#இலககய_இடம}

\"புன்னகைக்குப்பின் அடியில் மெல்ல கசப்பை விட்டுச்செல்லும் அழகிய சித்தரிப்புகள்\" என
[ஜெயமோகன்](ஜெயமோகன் "wikilink") ஷங்கர்ராமசுப்ரமணியத்தின் கவிதைகளை
மதிப்பிடுகிறார். \"சுயமற்றிருப்பதை அரூபமாக மட்டுமில்லாமல் பௌதீகமாகவும் ஷங்கர்
சாதித்திருக்கிறார். ஷங்கருடைய கவிதைகளில் உடலும் காமமும் இடம்பெற்றிருக்கும்போது
அங்குப் புலன் உணர்ச்சி என்பதே இல்லை. உடல் உறுப்புகள் பற்றி எழுதும்போதுக்கூட அவை
பௌதீகமாக உருவம் பெறுவதில்லை.\" என [விஷால்ராஜா](விஷால்ராஜா "wikilink")
மதிப்பிடுகிறார்.

## விருதுகள்

-   2017-ல் ஷங்கர்ராமசுப்ரமணியனின் தேர்ந்தெடுக்கப்பட்ட கவிதைகளின் தொகுதியான '*ஆயிரம்
    சந்தோஷ இலைகள்*' புத்தகத்துக்கு [கனடா இலக்கியத்
    தோட்ட](கனடா_தமிழ்_இலக்கியத்_தோட்டம்-கவிதை_விருது "wikilink") அமைப்பு கவிதைப்
    பிரிவில் விருது வழங்கியது.

## நூல் பட்டியல் {#நல_படடயல}

##### கவிதைத் தொகுப்பு {#கவதத_தகபப}

-   மிதக்கும் இருக்கைகளின் நகரம் (2001)
-   ஆயிரம் சந்தோ‌ஷ இலைகள்
-   நிழல், அம்மா
-   கல் முதலை ஆமைகள்
-   பிறக்கும்தோறும் கவிதை
-   ஞாபக சீதா
-   ராணியென்று தன்னையறியாத ராணி
-   காகங்கள் வந்த வெயில்
-   அச்சம் என்றும் மரணம் என்றும் இரண்டு நாய்க்குட்டிகள்
-   இகவடை பரவடை (2023)

##### கட்டுரைத் தொகுப்பு {#கடடரத_தகபப}

-   படைத்தவன் மற்றும் எனது வளர்ப்பு மீன்கள்
-   கலை பொதுவிலிருந்தும் தனித்திருக்கும்
-   பிறக்கும்தோறும் கவிதை
-   நான் பிறந்த க-வி-தை

##### தொகுப்பு நூல்கள் {#தகபப_நலகள}

-   சிறுகோட்டுப் பெரும்பழம் - விக்ராமதித்யனின் தேர்ந்தெடுக்கப்பட்ட கவிதைகள்
-   யவனிகா ஸ்ரீராம் : ஒரு வாசிப்பு
-   அருவம் உருவம் : நகுலன் 100.

##### மொழியாக்கம்

-   விசாரணை அதிகாரி: பியோதர் தஸ்தயவெஸ்கி (கரமசோவ் சகோதரர்கள் நாவலின்
    திருப்புமுனை அத்தியாயம்)

## இணைப்புகள்

-   [ஷங்கர்ராமசுப்ரமணியன்:
    வலைதளம்](https://www.shankarwritings.com/2021/02/blog-post_26.html)
-   ['கல், முதலை, ஆமைகள்': எஸ்.
    ராமகிருஷ்ணன்](https://www.sramakrishnan.com/%e0%ae%b0%e0%ae%95%e0%ae%9a%e0%ae%bf%e0%ae%af%e0%ae%a4%e0%af%8d%e0%ae%a4%e0%ae%bf%e0%ae%a9%e0%af%8d-%e0%ae%a4%e0%af%8b%e0%ae%9f%e0%af%8d%e0%ae%9f%e0%ae%ae%e0%af%8d/)
-   [தூல சூட்சும சந்நிதி: arunchol:
    ஷங்கர்ராமசுப்ரமணியன்](https://www.arunchol.com/thoola-sootchuma-sannidhi)
-   [கீறலின் நேர்த்தி- ஷங்கர்ராமசுப்ரமணியன்
    கவிதைகள்](https://www.jeyamohan.in/80685/)
-   [நவீன கவிதையை க.நா.சுவிலிருந்தும்
    தொடங்கலாம்-ஷங்கர்ராமசுப்ரமணியன்](https://azhiyasudargal.wordpress.com/2012/10/05/%e0%ae%a8%e0%ae%b5%e0%af%80%e0%ae%a9-%e0%ae%95%e0%ae%b5%e0%ae%bf%e0%ae%a4%e0%af%88%e0%ae%af%e0%af%88-%e0%ae%95-%e0%ae%a8%e0%ae%be-%e0%ae%9a%e0%af%81%e0%ae%b5%e0%ae%bf%e0%ae%b2%e0%ae%bf%e0%ae%b0/)
-   [பலூன் கோடாரி -விஷால் ராஜா](https://www.jeyamohan.in/110880/)
-   [இந்த பிருஷ்டம், இந்த பூமியில் இருப்பது ரொம்ப ரொம்ப இனிமையாக இருக்கிறது:
    ஷங்கர்ராமசுப்ரமணியனுடன் உரையாடல், யூட்யூப்
    காணொளி](https://www.youtube.com/watch?v=GDIoY0lne-A&ab_channel=AsiavilleTamil)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:எழுத்தாளர்கள்](Category:எழுத்தாளர்கள் "wikilink")
[Category:கவிஞர்கள்](Category:கவிஞர்கள் "wikilink") [Category:இலக்கிய
விமர்சகர்கள்](Category:இலக்கிய_விமர்சகர்கள் "wikilink")
[Category:கட்டுரையாளர்கள்](Category:கட்டுரையாளர்கள் "wikilink")
