![பாலூர் கண்ணப்பர்](பாலூர்_கண்ணப்பர்_(1).png "பாலூர் கண்ணப்பர்")
![பாலூர்](பாலூர்.png "பாலூர்") ![கண்ணப்ப முதலியார் பி.ஓ.எல்.பட்டம்
பெற்றபோது](பி.ஓ.எல்.பட்டம்_பெற்றபோது.png "கண்ணப்ப முதலியார் பி.ஓ.எல்.பட்டம் பெற்றபோது")
![பாலூர் கண்ணப்ப முதலியார் வித்வான்
பட்டம்](பாலூர்_கண்ணப்ப_முதலியார்_வித்வான்_பட்டம்.png "பாலூர் கண்ணப்ப முதலியார் வித்வான் பட்டம்")
பாலூர் கண்ணப்ப முதலியார்(பாலூர் துரைச்சாமி கண்ணப்பர்; *Balur D. Kannappar)* (
டிசம்பர் 14 டிசம்பர்1908 -- 29 மார்ச்1971) தமிழ்ப் பேராசிரியர், எழுத்தாளர்,
உரையாசிரியர்.

## பிறப்பு, கல்வி {#பறபப_கலவ}

பாலூர் கண்ணப்ப முதலியார், செங்கற்பட்டு மாவட்டத்தில் உள்ள பாலூரில் டிசம்பர் 14 , 1908
அன்று துரைச்சாமி -- மாணிக்கம்மாள் இணையருக்கு பிறந்தார்.

கண்ணப்பர் பள்ளிக் கல்வியைக் கற்ற பின்னர் [டி.என்.
சேஷாசலம்](டி.என்._சேஷாசலம் "wikilink") அவர்களிடம் ஆங்கிலமும் [மே.வீ. வேணுகோபாலப்
பிள்ளை](மே.வீ._வேணுகோபாலப்_பிள்ளை "wikilink"), [கோ. வடிவேலு
செட்டியார்](கோ._வடிவேலு_செட்டியார் "wikilink"), சூளை வைத்தியலிங்கனார் ஆகிய
தமிழறிஞர்களிடம் தமிழ் இலக்கண, இலக்கியங்களையும் கற்று வித்வான் பட்டம் பெற்றார். 1956-ல்
கீழ்த்திசை மொழியியலில் இளவர் (பி.ஓ.எல்) பட்டமும் 1964-ல் முதுகலைப் பட்டமும் பெற்றார்.

## தனிவாழ்க்கை

பாலூர் கண்ணப்ப முதலியார் தெய்வானையம்மை என்பவரை மணந்தார். இவர்களுக்கு ஏழு பெண்மக்கள்.

## கல்விப்பணி

பாலூர் கண்ணப்பர் ஆசிரியர் பயிற்சி பெற்று பின்வரும் பள்ளிகளில் தமிழாசிரியராகப்
பணியாற்றினார்.

-   லூதரன் மிஷன் உயர்நிலைப் பள்ளி- ஜூன் 1926 -மே 1934
-   முத்தியால்பேட்டை உயர்நிலைப் பள்ளி, ஜூன்1934-மே 1938
-   திருவல்லிக்கேணி கெல்லட் உயர்நிலைப் பள்ளி, ஜூன் 1938 - மே 1952

பின்னர் சென்னை இராயப்பேட்டையில் அமைந்துள்ள புதுக்கல்லூரியில் 1952-ல் தமிழ் துணை
விரிவுரையாளராகப் பணியேற்று. தமிழ் விரிவுரையாளராகவும் , தமிழ்ப் பேராசிரியராகவும்
, தமிழ்த் துறைத் தலைவராகவும் பதவி உயர்வு பெற்று ஜூன் மாதம் 1968-ல் ஓய்வுபெற்றார்.

## அமைப்புப் பணிகள் {#அமபபப_பணகள}

பாலூர் கண்ணப்ப முதலியார் கீழ்க்கண்ட அமைப்புகளில் பணியாற்றினார்

-   சென்னை சைவ சித்தாந்த சமாஜம்
-   சென்னை எழுத்தாளர் சங்கம்
-   செங்கை மாவட்ட எழுத்தாளர் சங்கம்
-   சென்னைப் பல்கலைக் கழகத் தமிழ்ப் பாடத் திட்டக்குழு

## இலக்கியப் பணிகள் {#இலககயப_பணகள}

பாலூர் கண்ணப்ப முதலியார் பெரும்பாலும் பள்ளி, கல்லூரிகளுக்கான பாடநூல்களையே
எழுதியிருக்கிறார். தமிழ் இலக்கிய அகராதி, தமிழ் நூல் வரலாறு ஆகிய இரு நூல்களும்
ஆய்வுத்தளத்தில் முக்கியமானவையாகக் கருதப்படுகின்றன.

## விருதுகள், பரிசுகள் {#வரதகள_பரசகள}

செந்தமிழ்ச் செல்வர், சைவ சமய சிரோமணி பட்டங்கள்.

###### நாட்டுடைமை

பாலூர் கண்ணப்ப முதலியாரின் நூல்கள் 2009-ல் தமிழக அரசால் நாட்டுடமை ஆக்கப்பட்டன

## இறப்பு

சென்னைப் பல்கலைக் கழகத்தில் அப்பர் தேவாரம் பற்றிய ஆராய்ச்சிப்பணியில் ஈடுபட்டிருந்த
கண்ணப்பர், அப்பணிநிறைவுறும் முன்னரே மார்ச் 29, 1971 அன்று காலமானார்.

## இலக்கிய இடம் {#இலககய_இடம}

பாலூர் கண்ணப்ப முதலியார் பல தமிழ்ப்பாடநூல்களை எழுதினார். அவர் உருவாக்கிய தமிழ்
இலக்கிய அகராதியில் தொகை அகராதி முக்கியமான ஒன்றாகக் கருதப்படுகிறது. ஆலயங்கள்
பற்றிய நூல்களும், திருமுறைகளுக்கான உரைகளும் தொடக்க கால முக்கியத்துவம் கொண்டவை.

## படைப்புகள்

-   அதிகமான்
-   அமலநாதன்
-   அறுசுவைக் கட்டுரைகள்
-   அன்புக் கதைகள்
-   இங்கிதமாலை உரை
-   இலக்கிய வாழ்வு
-   இலக்கியத் தூதர்கள்
-   இன்பக் கதைகள்
-   கட்டுரைக் கதம்பம்
-   கட்டுரைக் கொத்து
-   கந்தர் சஷ்டிச் சொற்பொழிவுகள்
-   கலை வல்லார்
-   கவி பாடிய காவலர்கள்
-   சங்க கால வள்ளல்கள்
-   சமரச சன்மார்க்க சத்திய சங்க விளக்கம்
-   சிறுவர் கதைக் களஞ்சியம்
-   சீவகன் வரலாறு
-   சேக்கிழார் பிள்ளைத் தமிழ் உரை
-   தமிழ் இலக்கிய அகராதி
-   தமிழ் நூல் வரலாறு
-   தமிழ் மந்திர உரை
-   தமிழ்த் தொண்டர்
-   தமிழ்ப் புதையல்
-   தமிழ்ப் புலவர் அறுவர்
-   தமிழர் போர் முறை
-   திருஈங்கோய் மலை எழுபது உரை
-   திருக்குறள் அறத்துப்பால் உரை நடை
-   திருமணம்
-   திருவருள் முறையீடு உரை
-   திருவெம்பாவை உரை
-   தொண்டை நாட்டுப் பாடல் பெற்ற சிவஸ்தலங்கள்
-   தொழிலும் புலமையும்
-   நகைச்சுவையும் கவிச்சுவையும்
-   நானே படிக்கும் புத்தகம்
-   நீதி போதனைகள்
-   பல்சுவைப் பாமாலை குறிப்புரை
-   பழமை பாராட்டல்
-   பாண்டிய நாட்டுப் பாடல் பெற்ற சிவஸ்தலங்கள்
-   புதுமை கண்ட பேரறிஞர்
-   பொய்யடிமையில்லாத புலவர் யார்?
-   மாண்புடைய மங்கையர்
-   வையம் போற்றும் வனிதையர்
-   வள்ளுவர் கண்ட அரசியல்
-   ஜான்சன் வாழ்க்கை வரலாறு
-   மாணவர் தமிழ்க் கட்டுரை
-   மாணவர் திருக்குறள் விளக்கம்
-   தொடக்கப் பள்ளி மாணவர் இலக்கண விளக்கம்
-   நடுநிலைப் பள்ளி மாணவர் இலக்கண விளக்கம்
-   உயர்நிலைப் பள்ளி மாணவர் இலக்கண விளக்கம்
-   பூந்தமிழ் இலக்கணம்
-   புதுமுறை இலக்கணமும் கட்டுரைகளும்
-   நடுநிலை வகுப்பு குமுத வாசகங்கள்
-   உயர்நிலை வகுப்பு செந்தமிழ்ச் சிலம்பு
-   உயர்நிலை வகுப்பு தமிழ்ப் புதையல்

## உசாத்துணை

-   தமிழ்ப் புலவர் வரிசை இராமசாமிப் புலவர் சு. அ., பத்தாம் பகுதி --
    இருபத்தியொன்பதாம் புத்தகம், திருநெல்வேலி தென்னிந்திய சைவ சிந்தாந்த நூற்பதிப்புக்
    கழகம்
-   [பசுபதிவுகள்-பாலூர் கண்ணப்ப
    முதலியார்](https://s-pasupathy.blogspot.com/2018/05/1051-2.html)
-   [பாலூர் கண்ணப்ப முதலியார் இணையநூலக
    நூல்கள்](https://openlibrary.org/authors/OL4112A/Paloor_Kannappa_Mudaliar)
-   [கட்டுரைக்கதம்பம் பாலூர் கண்ணப்ப முதலியார் இணைய
    நூலகம்](https://www.tamilvu.org/library/nationalized/pdf/06-palurkannappamudaliyar/ktturaikkathambam.pdf)
-   [தூது சென்ற தூயர்
    இணையநூலகம்](https://archive.org/details/orr-8888_Thoothu-Sendra-Thooyar)

`{{Finalised}}`{=mediawiki}

[Category:உரையாசிரியர்கள்](Category:உரையாசிரியர்கள் "wikilink")
[Category:Tamil Content](Category:Tamil_Content "wikilink")
[Category:எழுத்தாளர்கள்](Category:எழுத்தாளர்கள் "wikilink")
[Category:பேராசிரியர்கள்](Category:பேராசிரியர்கள் "wikilink")
