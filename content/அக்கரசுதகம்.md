அக்கரசுதகம் அல்லது அட்சரசுதகம் என்பது [சித்திரக்கவிய](சித்திரக்கவிகள் "wikilink")ில்
ஓர் வகை. முழுவதும் நின்று ஒரு பொருள் தருவதாகவும், ஒவ்வொரு எழுத்தை நீக்கும்போதும்
மற்றொரு பொருளைத் தரக்கூடியதாகவும் ஒரு சொல்லை எடுத்துக்கொண்டு பொருள்கள் காட்டிப்
பாடப்படுவது அக்கரசுதகம். அக்கரம் (அட்சரம்) - எழுத்து. சுதகம் - குறைத்தல்.

அக்கரம்‌ - எழுத்து, சுதகம்‌ - குறைப்பு அக்கரச்‌ சுதகமென்பது எழுத்துகளை ஒவ்வொன்றாகக்
குறைத்துக்கொண்டே வருவதால் அமையும்‌ சித்திரக்கவி அதாவது பொருள்‌ தரக்கூடிய சொல்லொன்றைக்‌
கூறி அதில்‌ ஒவ்வொரு எழுத்தாக நீக்க, வேறுவேறு பொருள்‌ தருமாறு அமைந்திருக்கும்‌
செய்யுள்‌. இதனை முத்துவீரியம்‌ *எழுத்தழிவு* என்றும்‌,
[சுவாமிநாதம்‌](சுவாமிநாதம் "wikilink") *எழுத்துச்‌ சுதம்‌* என்றும்‌ கூறுகின்றன

[தண்டியலங்காரம்](தண்டியலங்காரம் "wikilink") இதன் இலக்கணத்தை `<poem>`{=html}

:   ஓரடி யொழிந்தன தேருங் காலை
:   யிணைமுதல் விகற்ப மேழு நான்கு
:   மடைவுறும் பெற்றியி னறியத் தோன்றும்

`</poem>`{=html} என்று வகுக்கிறது. `<poem>`{=html} ஒருபொருள்‌ பயந்தஒரு தொடர்‌
மொழியாய்‌ வருவதை ஓர் எழுத்தாய்க்‌ குறை வகுப்பில்‌ சுருங்குபு பலபொருள்தோன்‌ றுவதுஆய
அருங்கவி அக்கரச்சுதகம்‌ ஆகும்‌ (மாறனலங்காரம் 277) `</poem>`{=html} என்று
[மாறனலங்காரம்](மாறனலங்காரம் "wikilink") அக்கரச்சுதகத்தின் இலக்கணத்தைக் கூறுகிறது.

சில சொற்கள் முதலிலோ, கடைசியிலோ ஒரு எழுத்தை நீக்க நீக்க வேறொரு பொருளுள்ள சொல்
வருமாறு அமைந்தவை

உதாரணங்கள்

-   தலைவாழை, தலைவா, தலை
-   விநாயகன், நாயகன், அகன்
-   விசுவாசம், சுவாசம், வாசம்

### எடுத்துக்காட்டு

##### எடுத்துக்காட்டு-1 {#எடததககடட_1}

`<poem>`{=html} பொற்றூணில் வந்தசுடர் பொய்கை பயந்த வண்ணல் சிற்றாயன் முன்வனிதை யாகி
யளித்த செம்மல் மற்றியார்கொ லென்னின் மலர்தாவி வணங்கி நாளுங், கற்றோர் பரவுங் கநகாரி
நகாரி காரி `</poem>`{=html} இங்கே எடுத்துக்கொண்ட சொல் *கநகாரி* என்பது. அதன்
முதலெழுத்தாகிய \'க\'கரத்தை நீக்க *நகாரி* . நகாரி யில் முதலெழுத்தாகிய நகரத்தை
நீக்கக் *காரி*.

பொற்றூணில் வந்த சுடர் கநகாரி - பொன்தூணிலிருந்து வந்த சுடர் (நரசிம்ம அவதாரம்)-
திருமால் (கநகாரி)

பொய்கை பயந்த வண்ணல் நகாரி- சரவணப் பொய்கையில் பிறந்த அண்ணல்- முருகன் (நகாரி)

சிற்றாயன் முன்வனிதை யாகி யளித்த செம்மல் காரி -சிறிய ஆயனான கண்ணன் மோகினியாகிப்
பெற்றெடுத்த செம்மல் - மாசாத்தன், ஐயப்பன் (காரி)

மூவரும் கற்றோர் மலர்தூவி வணங்கும் தெய்வங்கள்.

##### எடுத்துக்காட்டு-2 {#எடததககடட_2}

`<poem>`{=html} ஒளிகொண்டபுத்‌தூர்உறை கோதை தீந்தேன்‌ துளிகொண்ட பூந்‌துளபத்‌ தோன்றலாற்
கீந்த தளிகொண்டதை அணிந்த தன்றதனைப்பற்ற களிவண்டிமிர்‌ தேங்கமழ்‌ வாசிகை சிகை கை
(மாறனலங்காரம் மேற்கோள் பாடல் 777) `</poem>`{=html} இங்கே எடுத்துக்கொண்ட சொல்
*வாசிகை.* \'வா\' வை நீக்கினால் *சிகை.* \'சி\' யை நீக்கினால் *கை.*

ஒளிகொண்டபுத்‌ தூர்உறை கோதை தீந்தேன்‌ வாசிகை (மாலை)

துளிகொண்டபூந்‌ துளபத்‌ தோன்ற லாற்கீந்த சிகை( கூந்தல்)

தளிகொண்டதை அணிந்த தன்றதனைப்பற்ற கை (கரம்)

## உசாத்துணை

[தண்டியலங்காரம்,நூலகம்.ஆர்க்](https://noolaham.net/project/50/4930/4930.html)

[சித்திரகவிக் களஞ்சியம் (2007) , சென்னைப் பல்கலைக்கழகத் தமிழ்ப்‌ பேரகராதித்‌
திருத்தப்பணித்‌ திட்ட வெளியீடு: 4 7, தமிழ் இணைய கல்விக்
கழகம்](https://www.tamildigitallibrary.in/admin/assets/book/TVA_BOK_0000319_%E0%AE%9A%E0%AE%BF%E0%AE%A4%E0%AF%8D%E0%AE%A4%E0%AE%BF%E0%AE%B0%E0%AE%95%E0%AF%8D%E0%AE%95%E0%AE%B5%E0%AE%BF%E0%AE%95%E0%AF%8D_%E0%AE%95%E0%AE%B3%E0%AE%9E%E0%AF%8D%E0%AE%9A%E0%AE%BF%E0%AE%AF%E0%AE%AE%E0%AF%8D.pdf)

## இணைப்புகள்

[அக்கர சுதகம், எழுத்து.காம்](https://eluthu.com/kavithai/309046.html)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:Spc](Category:Spc "wikilink")
