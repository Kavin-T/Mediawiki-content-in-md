```{=mediawiki}
{{Read English|Name of target article=Arivudai Nambi|Title of target article=Arivudai Nambi}}
```
அறிவுடை நம்பி சங்க காலப் புலவர். பாண்டிய மன்னர். இவர் எழுதிய பாடல்கள் புறநானூறு,
அகநானூறு, குறுந்தொகை, நற்றிணையில் உள்ளன.

## வாழ்க்கைக் குறிப்பு {#வழககக_கறபப}

அறிவுடை நம்பி கடைச்சங்க கால பாண்டிய மன்னர். பாண்டியன் அறிவுடை நம்பி என நூல்களில்
உள்ளது. ஆண்களில் சிறந்தவரை \'நம்பி' என்பர். பிசிராந்தையார், கோப்பெருஞ்சோழன் இவருடைய
காலத்தவர்.

## இலக்கிய வாழ்க்கை {#இலககய_வழகக}

இவர் பாடிய நான்கு பாடல்கள் [புறநானூறு](புறநானூறு "wikilink")(188),
[அகநானூறு](அகநானூறு "wikilink")(28),
[குறுந்தொகை](குறுந்தொகை "wikilink")(230),
[நற்றிணைய](நற்றிணை "wikilink")ில்(15) உள்ளன. புறநானூற்றின் 188-ஆவது பாடல்
பிள்ளைப் பேற்றின் இனிமையைக் கூறுகிறது. பிற மூன்று பாடல்களும் அகத்துறைப்பாடல்கள்.
இவரைப் பற்றி பிசிராந்தையார் புறநானூறு 184-ஆவது பாடலில் பாடினார். ஒரு அரசன்
எவ்வாறு வரிவசூல் செய்ய வேண்டுமென இப்பாடல் கூறுகிறது.

## பாடல் நடை {#படல_நட}

-   புறநானூறு 188

`<poem>`{=html} படைப்புப் பல படைத்துப் பலரோடு உண்ணும் உடைப்பெருஞ் செல்வராயினும்
இடைப்படக் குறுகுறு நடந்து சிறு கை நீட்டி இட்டும் தொட்டும் கவ்வியும் துழந்தும் நெய்யுடை
அடிசில் மெய்பட விதிர்த்தும் மயக்குறு மக்களை இல்லோர்க்குப் பயக்குறை இல்லைத் தாம்வாழும்
நாளே! `</poem>`{=html}

-   அகநானூறு 28

`<poem>`{=html} மெய்யின் தீரா மேவரு காமமொடு எய்யாய் ஆயினும், உரைப்பல் தோழி!
கொய்யா முன்னும், குரல் வார்பு, தினையே அருவி ஆன்ற பைங் கால் தோறும் இருவி தோன்றின
பலவே. நீயே, முருகு முரண்கொள்ளும் தேம் பாய் கண்ணி, பரியல் நாயொடு பல் மலைப் படரும்
வேட்டுவற் பெறலொடு அமைந்தனை; யாழ நின் பூக் கெழு தொடலை நுடங்க, எழுந்து எழுந்து,

`கிள்ளைத் தௌ விளி இடைஇடை பயிற்றி,   `

ஆங்கு ஆங்கு ஒழுகாய்ஆயின், அன்னை, \'சிறு கிளி கடிதல் தேற்றாள், இவள்\' என, பிறர்த்
தந்து நிறுக்குவள்ஆயின், உறற்கு அரிது ஆகும், அவன் மலர்ந்த மார்பே. `</poem>`{=html}

-   குறுந்தொகை 230

`<poem>`{=html} அம்ம வாழி தோழி கொண்கன் தானது துணிகுவ னல்லன் யானென் பேதை மையாற்
பெருந்தகை கெழுமி நோதகச் செய்ததொன் றுடையேன் கொல்லோ வயச்சுறா வழங்குநீர் அத்தம் சின்னாள்
அன்ன வரவறி யானே. `</poem>`{=html}

-   நற்றிணை 15

`<poem>`{=html} முழங்கு திரை கொழீஇய மூரி எக்கர், நுணங்கு துகில் நுடக்கம் போல,
கணம் கொள ஊதை தூற்றும் உரவுநீர்ச் சேர்ப்ப! பூவின் அன்ன நலம் புதிது உண்டு, நீ புணர்ந்து
அனையேம் அன்மையின், யாமே நேர்புடை நெஞ்சம் தாங்கத் தாங்கி, மாசு இல் கற்பின் மடவோள்
குழவி பேஎய் வாங்கக் கைவிட்டாங்கு, சேணும் எம்மொடு வந்த நாணும் விட்டேம்; அலர்க, இவ்
ஊரே! `</poem>`{=html}

## உசாத்துணை

-   [புலவர் கா. கோவிந்தன் -- திரு நெல்வேலி தென்னிந்திய சைவ சித்தாந்த நூற்பதிப்புக்
    கழகம் -- சங்கத் தமிழ்ப் புலவர்
    வரிசை-3](https://www.tamildigitallibrary.in/book-detail?id=jZY9lup2kZl6TuXGlZQdjZt1k0l3&tag=%E0%AE%9A%E0%AE%99%E0%AF%8D%E0%AE%95%E0%AE%A4%E0%AF%8D%20%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%AA%E0%AF%8D%E0%AE%AA%E0%AF%81%E0%AE%B2%E0%AE%B5%E0%AE%B0%E0%AF%8D%20%E0%AE%B5%E0%AE%B0%E0%AE%BF%E0%AE%9A%E0%AF%88#book1/)
-   [புறம்400-
    புறநானூறு-182](https://puram400.blogspot.com/2010/12/188.html)
-   [தமிழ்த்துளி-நற்றிணை
    15](https://vaiyan.blogspot.com/2015/03/15_31.html)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:Spc](Category:Spc "wikilink")
[Category:புலவர்கள்](Category:புலவர்கள் "wikilink")
