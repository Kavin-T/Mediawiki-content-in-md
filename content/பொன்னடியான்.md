![பொன்னடியான்](Ponnadiyan-2x.jpg "பொன்னடியான்") பொன்னடியான் தமிழ்க் கவிஞர்.
பாரதிதாசனின் மாணவராகவும் உதவியாளராகவும் இருந்தவர். \"முல்லைச்சரம்\" என்னும் இதழின்
ஆசிரியர். பாரதிதாசன் தொடங்கிய தமிழ்க்கவிஞர் மன்றத்தை ஐம்பத்தைந்து ஆண்டுகளாக நடத்தி
வருகிறார். திரைப்படப் பாடல்களும் இவர் எழுதியுள்ளார்.

## இலக்கியவாழ்க்கை

பொன்னடியான் தன் 17 வயதில் குளித்தலையில் ஒரு நிகழ்ச்சிக்கு வந்திருந்த பாரதிதாசனைச்
சந்தித்தார். 25-வது வயதில் கவிஞர் [பாரதிதாசன்](பாரதிதாசன் "wikilink")
உதவியாளராகச் சேர்ந்தார். [குயில்](குயில் "wikilink") இதழில் பணியாற்றினார். குயில்
இதழில் அவர்கள் இருவர் மட்டுமே பணியாற்றினர். பாரதிதாசன் தமிழ்க் கவிஞர் மன்றம் என்னும்
அமைப்பை தொடங்கியபோது அதில் செயலாளராக இருந்தார். பாண்டியன் பரிசு கதைப்பாடலை
பாரதிதாசன் சினிமாவாக எடுக்க முயன்றபோது அதிலும் உதவியாளனாகப் பணியாற்றினார்.
![கடற்கரைக் கவியரங்கம்](கடற்கரைக்_கவியரங்கம்.png "கடற்கரைக் கவியரங்கம்")

##### கடற்கரைக் கவியரங்கம் {#கடறகரக_கவயரஙகம}

பொன்னடியான் 1971 முதல் [கடற்கரைக் கவியரங்கம்](கடற்கரைக்_கவியரங்கம் "wikilink")
என்னும் அமைப்பை நடத்திவருகிறார். கடற்கரையில் கவிஞர்கள் சந்தித்து கவிதைகளைப்
பரிமாறிக்கொள்ளும் அமைப்பு இது.

##### முல்லைச்சரம்

பொன்னடியான் [முல்லைச்சரம்](முல்லைச்சரம் "wikilink") என்னும் இதழை 1966 முதல் தொடர்ந்து
நடத்தி வருகிறார். 2016-ல் அவ்விதழின் பொன்விழா நடைபெற்றது.

## நூல்கள்

-   பனிமலர்
-   பொன்னடியான் கவிதைகள்
-   ஒரு கைதியின் பாடல்
-   ஓர் இதயத்தின் ஏக்கம்
-   பறக்கத் தெரியாத பட்டாம்பூச்சிகள்
-   நினைவலைகளில் பாவேந்தர்

## விருதுகள்

-   புதுமைக் கவிஞர் விருது, 1989-ல் மலேசிய அமைச்சர் டத்தோ சாமிவேல் வழங்கியது
-   பாரதிதாசன் விருது, 1990-ல் தமிழக அரசு வழங்கியது
-   கலைமாமணி விருது, 2003-ல் தமிழக அரசு வழங்கியது
-   பாரதியார் விருது, 2015-ல் தமிழக அரசு வழங்கியது

## உசாத்துணை

-   [Tamilonline - Thendral Tamil Magazine - நேர்காணல் - தீவிரத் தமிழ் என்பதில்
    உடன்பாடில்லை! - கவிஞர்
    பொன்னடியான்](http://www.tamilonline.com/thendral/article.aspx?aid=3558)
-   [கடற்கரையில் ஒலிக்கும் தமிழ்க் கவிதை - Kungumam Tamil Weekly
    Magazine](http://kungumam.co.in/Articalinnerdetail.aspx?id=5447&id1=4&issue=20130610)
-   [பொன்னடியான் பற்றி
    தினமணி](https://www.dinamani.com/weekly-supplements/tamilmani/2016/oct/23/%E0%AE%87%E0%AE%A8%E0%AF%8D%E0%AE%A4-%E0%AE%B5%E0%AE%BE%E0%AE%B0-%E0%AE%95%E0%AE%B2%E0%AE%BE%E0%AE%B0%E0%AE%9A%E0%AE%BF%E0%AE%95%E0%AE%A9%E0%AF%8D-2585946.html)
-   [பொன்னடியான்
    நூல்வெளியீடு](https://patrikai.com/ilayaraja-launch-ponmudi-book/)
-   [கவிதை விக்கி -
    பொன்னடியான்](https://kavithai.fandom.com/ta/wiki/%E0%AE%AA%E0%AF%8A%E0%AE%A9%E0%AF%8D%E0%AE%A9%E0%AE%9F%E0%AE%BF%E0%AE%AF%E0%AE%BE%E0%AE%A9%E0%AF%8D)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:கவிஞர்கள்](Category:கவிஞர்கள் "wikilink")
