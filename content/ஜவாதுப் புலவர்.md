ஜவாதுப் புலவர் (சவ்வாதுப் புலவர்) (சவாதுப் புலவர்) (பொ.யு. 1745-1808)
தமிழ்ப்புலவர். சிற்றிலக்கியங்கள் இயற்றினார்.

## வாழ்க்கைக் குறிப்பு {#வழககக_கறபப}

ஜவாதுப் புலவர் எமனீச்சரம் என்னும் ஊரில் 1745-ல் பிறந்தார். அரேபிய மொழியில் ஜவாது
என்பதற்கு பெருங்கொடை வள்ளல் என்று அர்த்தம் (பூனையிலிருந்து பெறப்படும் ஒரு
வாசனைத்திரவியத்துக்கும் ஜவ்வாது என்ற பெயர் உண்டு). இஸ்லாமிய மதத்தைச் சேர்ந்த புலவர்.
[சர்க்கரைப்புலவரின்](சர்க்கரைப்_புலவர் "wikilink") மைத்துனர். இஸ்லாமிய சமயத்தைச்
சேர்ந்தவர்.

## இலக்கிய வாழ்க்கை {#இலககய_வழகக}

ஜவாதுப் புலவர் சேதுபதி ரகுநாயகன், விசயானந்த ரங்கன், பிரம்பூர் ஆனந்த ரங்க துரை,
முத்து கிருஷ்ணன், கச்சி செல்லப்பன் ஆகிய வள்ளல்களைப் பாடினார். தனிப்பாடல் திரட்டில் இவர்
பாடிய ஐந்து பாடல்கள் உள்ளன.

## இலக்கிய இடம் {#இலககய_இடம}

தமிழ்ப் புலவர் ஒருவரால் "வண்டமிழின் எண்ணோ, எழுத்தோ, இசையோ, இயல்புலவர் கண்ணோ,
சவ்வாதுக் கவி" எனப் பாராட்டப்பட்டவர். வசைபாடுவதில் [காளமேகப்
புலவரை](காளமேகப்_புலவர் "wikilink") ஒத்து விளங்கினார். "வண்டமிழ் சவ்வாது
வாயெல்லாம் நஞ்சே" என்பர். ஒருமுறை இவருக்குப் பண உதவி செய்ய மறுத்த சேஷையங்கார்
என்பவரைச் சினத்துடன், `<poem>`{=html} வீசம் பணம் கொடுக்காத சேசா வீரியம் பாம்பு
கடித்துச் சாசா `</poem>`{=html} என்று சபிக்க அன்றே அவர் பாம்பு கடித்து இறந்ததாக
செவிவழிச்செய்தி உள்ளது.

## பாடல் நடை {#படல_நட}

-   தனிப்பாடல்

`<poem>`{=html} செல்லப்பன் கச்சியிலே சேர்ந்ததற்பி னமணிகள் நல்லதரு மேக
நவநிதியம-சொல்லவே முட்டின்றி யொன்றிரண்டு மூன்றுநான் கைந்தாறேழ் எட்டொன்பான் பத்தான வே
`</poem>`{=html}

## மறைவு

ஜவாதுப் புலவர் 1808-ல் பரமக்குடியில் காலமானார்.

## நூல் பட்டியல் {#நல_படடயல}

-   முகைதீன் ஆண்டவர் பிள்ளைத்தமிழ்
-   நாகைக் கலம்பகம்
-   மதீனத்தந்தாதி

## உசாத்துணை

-   [பாவலர் சரித்திர தீபகம்: அ. சதாசிவம்பிள்ளை: கொழும்பு
    தமிழ்ச்சங்கம்](https://noolaham.net/project/10/962/962.pdf)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
