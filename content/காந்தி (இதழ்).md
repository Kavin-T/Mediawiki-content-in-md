```{=mediawiki}
{{Read English|Name of target article=Gandhi (Magazine)|Title of target article=Gandhi (Magazine)}}
```
![காந்தி](கன்.jpg "காந்தி") காந்தி (1931) தமிழில் வெளிவந்த அரசியல் - இலக்கிய
இதழ். டி.எஸ்.சொக்கலிங்கம் இதை நடத்தினார். சுதந்திரப்போராட்டச் செய்திகளை முதன்மையாக
வெளியிட்டது. இலக்கியப்படைப்புகளும் வெளிவந்தன

## வெளியீடு

[டி.எஸ்.சொக்கலிங்கம்](டி.எஸ்.சொக்கலிங்கம் "wikilink") அவர்களை ஆசிரியராகக் கொண்டு,
சென்னையிலிருந்து வெளிவந்த வாரம் இருமுறை இதழ் இது. காலணா விலை கொண்டது 25000
பிரதிகள் வரை விற்பனை ஆகியது.

## உள்ளடக்கம்

[வ.உ.சிதம்பரம் பிள்ளை](வ.உ.சிதம்பரம்_பிள்ளை "wikilink") வாழ்க்கை வரலாற்றின் இரண்டாம்
பகுதி, [வ.ராமசாமி ஐயங்கார்](வ.ராமசாமி_ஐயங்கார் "wikilink") எழுதிய மகாகவி
பாரதியார் வாழ்க்கை வரலாறு ஆகியவை காந்தி இதழில் தொடராக வெளியிடப்பட்டவை.
[புதுமைப்பித்தன்](புதுமைப்பித்தன் "wikilink") எழுதிய முதல் படைப்பான 'குலோப்ஜான்
காதல்' என்னும் பகடிக்கட்டுரை காந்தி இதழில் வெளியானது. திருக்குறளின் ஆங்கில
மொழியாக்கமும் காந்தி இதழில் வெளியிடப்பட்டது.

## நிறுத்தம்

சுதந்திரப் போராட்டத்தில் காந்தி இதழ் தீவிரமாக ஈடுபட்டது. 1932-ல் காந்தி கைது
செய்யப்பட்டதை எதிர்த்து ராஜகோபாலாச்சாரியார் எழுதிய அறிக்கை காந்தியில்
வெளியிடப்பட்டது. இதழ் பறிமுதல் செய்யப்பட்டு நூறு ரூபாய் அபராதம் விதிக்கப்பட்டது.
டி.எஸ்.சொக்கலிங்கம் ஆறுமாதம் கடுங்காவல் தண்டனை பெற்றார். வார இருமுறை இதழாகவும்
நாளிதழாகவும் மாத இதழாகவும் காந்தி வெளிவந்தது. 1934-ல் பிகார் நிலநடுக்கம்
ஏற்பட்டது. பலர் உயிரிழந்தனர். போதிய நடவடிக்கைகளை அரசு எடுக்கவில்லை எனக் கருதிய
டி.எஸ்.சொக்கலிங்கம் \'சர்க்கார் எங்கே?' என்ற கடுமையான கண்டனக் கட்டுரையை எழுதினார்.
ராஜத்துரோகக் குற்றம் சாட்டப்பட்டார். காந்தி தடை செய்யப்பட்டது 1934-க்குப்பின் காந்தி
வெளிவரவில்லை.

## உசாத்துணை

-   [தமிழம் வலை - பழைய
    இதழ்கள்](https://www.thamizham.net/ithazh/oldmag/om/om027-u8.htm)
-   [Tamilonline - Thendral Tamil Magazine - எழுத்தாளர் - டி.எஸ்.
    சொக்கலிங்கம்](http://www.tamilonline.com/thendral/article.aspx?aid=13693)
-   [குலாப்ஜான் காதல் பகடிக்கட்டுரை
    இணைப்பு](https://www.azhisi.in/2018/10/blog-post_9.html)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:இதழ்கள்](Category:இதழ்கள் "wikilink")
