![தமிழ்மகன்](Tamilmagan_.jpg "தமிழ்மகன்") தமிழ்மகன் (டிசம்பர் 24, 1964) தமிழ்
எழுத்தாளர். முதன்மையாக நாவல்கள் எழுதுகிறார். இதழாளர். திரைப்படத்துறையிலும்
பணியாற்றுகிறார்.

## பிறப்பு, கல்வி {#பறபப_கலவ}

தமிழ்மகனின் இயற்பெயர் வெங்கடேசன். தமிழ்மகன் அன்றைய செங்கல்பட்டு மாவட்டம், இன்றைய
திருவள்ளூர் மாவட்டம் காரணை கிராமத்தில் டிசம்பர் 24, 1964-ல் பிறந்தார். இயற்பியல்
துறையில் இளம் அறிவியல் பட்டமும், அரசறிவியல் துறையில் முதுகலைப் பட்டமும் பெற்றுள்ளார்.

## தனிவாழ்க்கை

தமிழ்மகன் திலகவதியை மணந்து மாக்சிம், அஞ்சலி ஆகியோருக்கு தந்தையானார். இதழியல்
துறையில் பணியாற்றும் தமிழ்மகன் போலீஸ் செய்தி, தமிழன் நாளிதழ், வண்ணத்திரை, தினமணி
நாளிதழ், குமுதம் வார இதழ், குங்குமம், தினமணி, ஆனந்தவிகடன் ஆகிய இதழ்களில்
பணியாற்றியிருக்கிறார். ![தமிழ்மகன் பரிசு
பெறுகிறார்](தமிழ்மகன்_பரிசு_பெறுகிறார்.png "தமிழ்மகன் பரிசு பெறுகிறார்")

## இலக்கியவாழ்க்கை

1984-ஆம் ஆண்டு சென்னை மாநிலக் கல்லூரியில் இயற்பியல் பட்டப் படிப்பில் இறுதி ஆண்டு
படித்த போது, டி. வி. எஸ். நிறுவனமும் *இதயம் பேசுகிறது* வார இதழும் இணைந்து
நடத்திய நாவல்போட்டியில் *வெள்ளை நிறத்தில் ஒரு காதல்* என்ற நாவலுக்காக பரிசு பெற்றார்.
வெட்டுபுலி இவரை இலக்கியச் சூழலில் பரவலாக அறிமுகம் செய்த படைப்பு. கல்லூரியில்
இவருடைய ஆசிரியராக இருந்த மு.மேத்தா இவருக்கு தமிழ்மகன் என பெயர் சூட்டினார்.

## விருதுகள்

-   வெள்ளை நிறத்தில் ஒரு காதல் (இளைஞர் ஆண்டு நாவல் போட்டியில் முதல் பரிசு)
-   மானுடப் பண்ணை (தமிழக அரசின் சிறந்த நாவல் விருது)
-   மொத்தத்தில் சுமாரான வாரம் (தி. ஜானகிராமன் நினைவுக் குறுநாவல் போட்டியில்
    தேர்வு),
-   கிளாமிடான் (சிறுகதை) (அமரர் சுஜாதா நினைவு அறிவியல் புனைகதை விருது,
    இருபதாயிரம் ரூபாய் பரிசு)
-   எட்டாயிரம் தலைமுறை (2008-ஆம் ஆண்டுக்கான தமிழ்நாடு அரசின் சிறந்த சிறுகதை நூல்
    விருது)
-   ஜெயந்தன் அறக்கட்டளை விருது (வெட்டுப்புலி நாவலுக்காக‌) (2010)
-   கஸ்தூரி சீனிவாசன் அறக்கட்டளை விருது (வெட்டுப்புலி நாவலுக்காக‌) (2010)
-   வனசாட்சி நாவலுக்கான மலைச் சொல் விருது (2013)
-   வனசாட்சி நாவலுக்கான அமுதன் அடிகள் விருது (2013)
-   பெரியார் விருது (2014)
-   வேங்கை நங்கூரத்தின் ஜீன் குறிப்புகள் நாவலுக்கான கனடா இலக்கியத் தோட்ட புனைவு
    விருது (2017)
-   சென்னை ரோட்டரி சங்க விருது (2018)
-   தஞ்சாவூர் நெருஞ்சி இலக்கிய வட்டத்தின் க நா சு விருது (2018)
-   படைவீடு நாவலுக்கான சௌமா விருது (2021)
-   படைவீடு நாவலுக்கான வள்ளுவ பண்பாட்டு மைய விருது (2021)
-   படைவீடு நாவலுக்கான உலகத் தமிழ் பண்பாட்டு மைய விருது (2021)

## திரைப்படப் பணி {#தரபபடப_பண}

-   உள்ளக் கடத்தல்
-   ரசிகர் மன்றம்

ஆகிய திரைப்படங்களுக்கு உரையாடல் எழுதி உள்ளார்.

## இலக்கிய இடம் {#இலககய_இடம}

தமிழ்மகனின் படைப்புகள் பொதுவாசிப்புத் தளத்திற்குரிய நேரடியான கதைசொல்லும் முறை,
விரைவான நிகழ்வுகள், உணர்வுத்தருணங்கள் கொண்டவை. தமிழகச் சமகால அரசியல்சூழலையும் அதன்
சமூகவிளைவுகளையும் சித்தரிக்கும் வெட்டுபுலி என்னும் நாவல் வெட்டுபுலி என்னும் நாவல்
இலக்கிய விமர்சகர்களின் ஏற்பைப் பெற்றது

## நூல்கள்

###### கவிதை

-   பூமிக்குப் புரிய வைப்போம்
-   ஆறறிவு மரங்கள்

###### சிறுகதை

-   எட்டாயிரம் தலைமுறை
-   மீன்மலர்
-   சாலை ஓரத்திலே வேலையற்றதுகள்
-   அமரர் சுஜாதா
-   மஞ்சு அக்காவின் மூன்று முகங்கள்

###### நாவல்

-   வெள்ளை நிறத்தில் ஒரு காதல்
-   சொல்லித் தந்த பூமி
-   மானுடப் பண்ணை
-   வெட்டுப் புலி (2009)
-   ஆண்பால் பெண்பால் (2011)
-   வனசாட்சி (2012)
-   ஆபரேஷன் நோவா (2014) அறிவியல் புனைகதை
-   தாரகை (2016)
-   வேங்கை நங்கூரத்தின் ஜீன் குறிப்புகள் (அறிவியல் வரலாற்று நாவல் - 2017)
-   படைவீடு (2020) சரித்திர நாவல்

###### கட்டுரை

-   விமானங்களை விழுங்கும் மர்மக்கடல்
-   வாக்குமூலம் (தமிழ் திரைப்பட நடிகர் சத்யராஜ் பற்றியது)
-   சங்கர் முதல் ஷங்கர் வரை (தமிழ் திரைப்பட இயக்குநர் ஷங்கர் பற்றியது)
-   தில்லானா தில்லானா (நடிகை மீனா கட்டுரைத் தொடர்)
-   செல்லுலாய்ட் சித்திரங்கள் (நேரில் சந்தித்த திரைப்படக் கலைஞர்கள் பற்றிய நினைவுக்
    குறிப்புகள்)

## உசாத்துணை

-   [தமிழ்மகன்](https://writertamilmagan.blogspot.com/)
-   [தென்றல் இதழ் நவம்பர்
    2013-தமிழ்மகன்](http://www.tamilonline.com/thendral/article.aspx?aid=8901)
-   [புத்தகம் என்ன செய்யும்-எழுத்தாளர் தமிழ்மகன்
    -Youtube](https://youtu.be/EPym2d_UVr4)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:நாவலாசிரியர்கள்](Category:நாவலாசிரியர்கள் "wikilink")
[Category:எழுத்தாளர்கள்](Category:எழுத்தாளர்கள் "wikilink")
[Category:இதழாளர்கள்](Category:இதழாளர்கள் "wikilink")
