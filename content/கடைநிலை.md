```{=mediawiki}
{{Read English|Name of target article=Kadainilai|Title of target article=Kadainilai}}
```
*கடைநிலை* தமிழ்ச் [சிற்றிலக்கியங்கள்](சிற்றிலக்கியங்கள் "wikilink") என்னும் வகைகளுள்
ஒன்று. சிற்றிலக்கியங்களுக்கு சம்ஸ்கிருதச் சொல் பிரபந்தம். பரிசில் வேண்டுவோர் வாயிலில்
நின்றுகொண்டு, நெடுந்தொலைவிலிருந்து வரும் தன் வருத்தம் நீங்க, தன் நிலைமையை அரசனுக்கு
எடுத்துரைக்குமாறு வாயிற்காவலனிடம் வேண்டுவது கடைநிலை. இது [பாடாண்
திணைய](பாடாண்_திணை "wikilink")ில் ஒரு துறையாக இருந்தது. பின்னர்
தனிச்சிற்றிலக்கியமாக உருவானது.

## இலக்கண விளக்கம் {#இலககண_வளககம}

-   பரிசில் வேண்டுவோர் வாயிலில் நின்றுகொண்டு தன் நிலைமையை அரசனுக்குச் சொல்லுமாறு
    வாயிற்காவலனிடம் சொல்வது கடைநிலை -
    [தொல்காப்பியம்](தொல்காப்பியம் "wikilink").[^1]
-   புறப்பொருள் வெண்பாமாலை இதனைப் பாடாண் திணையின் 48 துறைகளில் ஒன்றாக வாயில் நிலை
    என்றும் பரிசில் நிலை என்றும் குறிப்பிடுகிறது.`<ref>`{=html}

:   புரவலன் நெடுங்கடை குறுகி என் நிலை

```{=html}
<!-- -->
```

:   கலவின்று உரை எனக் காவலற்கு உரைத்தன்று - புறப்பொருள் வெண்பாமாலை -- 159
    ```{=html}
    </ref>
    ```

## எடுத்துக்காட்டு பாடல்கள் {#எடததககடட_படலகள}

புறநானூற்றில் இடம்பெறும் 11 கடைநிலைப் பாடல்கள்

-   ஆய் தன் மனைவியின் தாலியைத் தவிர அனைத்தும் தருவான் எனக் கேள்விப்பட்டேன். - வேள் ஆய்
    அரண்டின் புகழை உறையூர் ஏணிச்சேரி முடமோசியார் பாடியது [^2]
-   கடற்படை கொண்டுவந்த செல்வம் மிக்க சோழன் நலங்கிள்ளியைத் தவிர வேறு யாரையும்
    பாடமாட்டேன் என்கிறார் கோவூர் கிழார். [^3]
-   கோழி கூவும் நேரத்தில் மாறோக்கத்து நப்பசலையார் அவியன் வாயிலில் நின்றுகொண்டு
    அவனது உழவு மாடுகளை வாழ்த்திப் பாடினாராம். உடனே அவன் உள்ளே அழைத்துச் சென்று
    புத்தாடை அணிவித்து விருந்து படைத்தானாம். [^4]
-   கரும்பனூர் கிழான் அவைக்குள் செல்ல புறத்திணை நந்நாகனார் தயங்கினார். கரும்பனூர்
    கிழான் உள்ளே அழைத்துச் சென்று நிணச்சோறும், நெய்ச்சோறும் ஊட்டிப் போற்றினார். [^5]
-   [கல்லாடனார்](கல்லாடனார் "wikilink") தன் வேங்கட நாட்டு வடபுலம் பசியால்
    வாடியபோது பொறையாறு வந்து பொறையாற்று கிழான் வாயிலில் நின்று பாடினார். [^6]
-   விடியற்காலையில் [ஔவையார்](ஔவையார் "wikilink") அதியமான் மகன் எழினியின்
    அரண்மனை வாயிலில் நின்றுகொண்டு யானைக் காலடி போன்ற தன் \'ஒருகண் மாக்கிணை' என்னும்
    பறையை முழக்கினாராம். உடனே எழினி வந்து உள்ளே அழைத்துச் சென்று விருந்து
    படைத்தானாம். [^7]
-   நல்லிறையனார் சோழன் குளமுற்றத்துத் துஞ்சிய கிள்ளிவளவன் வாயிலிலும் [^8]
-   கோனாட்டு எறிச்சலூர் மாடலன் மதுரைக் குமரனார் சோழிய ஏனாதி திருக்குட்டுவன்
    வாயிலிலும் [^9]
-   நக்கீரர் பிடவூர் கிழான் மகன் பெருஞ்சாத்தன் வாயிலிலும் [^10]
-   [மாங்குடி கிழார்](மாங்குடி_கிழார் "wikilink") வாட்டாற்று எழினியாதன்
    வாயிலிலும், [^11]
-   திருத்தாமனார் சேரமான் வஞ்சன் வாயிலிலும் [^12]

நின்று பாட அவர்கள் புலவரைப் பேணிப் பரிசு வழங்கினர்.

## அடிக்குறிப்புகள்

```{=html}
<references />
```
## இதர இணைப்புகள் {#இதர_இணபபகள}

-   [சிற்றிலக்கியங்கள்](சிற்றிலக்கியங்கள் "wikilink")

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:சிற்றிலக்கிய வகைகள்](Category:சிற்றிலக்கிய_வகைகள் "wikilink")

[^1]: சேய்வரல் வருத்தம் வீட, வாயில் காவலற்கு உரைத்த கடைநிலை - தொல்காப்பியம்
    புறத்திணையியல் 87

[^2]: [புறம்
    127](http://www.tamilsurangam.in/literatures/ettuthogai/purananooru/purananooru_127.html)

[^3]: [புறம்
    382](http://www.tamilsurangam.in/literatures/ettuthogai/purananooru/purananooru_382.html),

[^4]: [புறம்
    383](http://www.tamilsurangam.in/literatures/ettuthogai/purananooru/purananooru_383.html),

[^5]: [புறம்
    384](http://www.tamilsurangam.in/literatures/ettuthogai/purananooru/purananooru_384.html)

[^6]: [புறம்
    391](http://www.tamilsurangam.in/literatures/ettuthogai/purananooru/purananooru_391.html),

[^7]: [புறம்
    392](http://www.tamilsurangam.in/literatures/ettuthogai/purananooru/purananooru_392.html)

[^8]: [புறம்
    393](http://www.tamilsurangam.in/literatures/ettuthogai/purananooru/purananooru_393.html)

[^9]: [புறம்
    394](http://www.tamilsurangam.in/literatures/ettuthogai/purananooru/purananooru_394.html)

[^10]: [புறம்
    395](http://www.tamilsurangam.in/literatures/ettuthogai/purananooru/purananooru_395.html)

[^11]: [புறம்
    396](http://www.tamilsurangam.in/literatures/ettuthogai/purananooru/purananooru_396.html)

[^12]: [புறம்
    398](http://www.tamilsurangam.in/literatures/ettuthogai/purananooru/purananooru_398.html)
