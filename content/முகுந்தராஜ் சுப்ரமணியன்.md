![முகுந்தராஜ்
சுப்ரமணியன்](முகுந்தராஜ்_சுப்ரமணியம்.png "முகுந்தராஜ் சுப்ரமணியன்"){width="268"
height="268"} முகுந்தராஜ் சுப்ரமணியன் (பிறப்பு: 1972) கணினித்தமிழுக்கு பங்களிப்பு
செய்தார். இணையதளங்களில் தமிழின் பயன்பாட்டை விரைவுபடுத்திய இகலப்பை, தமிழா, தமிழ்
ஓப்பன் ஆபீஸ், மோஸிலா உலாவி, தண்டர்ஃபேர்ட் மின்னஞ்சல் பொதி ஆகியவற்றை வடிவமைத்தார்.

## வாழ்க்கைக் குறிப்பு {#வழககக_கறபப}

முகுந்தராஜ் சுப்ரமணியன் நாமக்கல் மாவட்டம் சேந்தமங்கலத்தில் சுப்பிரமணி, அமராவதி
இணையருக்கு 1972-ல் பிறந்தார். அமராவதியிலுள்ள சைனிக் பள்ளியில் படித்தார். சென்னை
விவேகானந்தர் கல்லூரியில் பட்டப்படிப்பு பயின்றார். 1997-ல் அண்ணா பல்கலைக் கழகத்திற்கு
உட்பட்ட எம்.ஐ.டி கல்லூரியில் இளநிலை பொறியியல் பட்டம் பெற்றார். மலேசியாவில்
பணியாற்றினார். பெங்களூரில் தொழில் நிறுவனம் ஒன்றை நடத்தினார். ஆஸ்திரேலியா நாட்டின்
பிரிஸ்பேனில் தனியார் நிறுவனத்தில் மென்பொருள் பொறியாளராகப் பணிபுரிந்தார்.

## அமைப்புப்பணிகள்

முகுந்தராஜ் சுப்ரமணியன் பிரிஸ்பேனில் \'தாய்த் தமிழ்\' என்ற வார இறுதி தமிழ்ப்பள்ளியை
ஆரம்பித்து அதன் முதல்வராக நிர்வகித்து வருகிறார். புலம்பெயர்ந்தவர்களிடையே தமிழ்
மொழியையும் கலாச்சாரத்தையும் முன்னெடுத்துச் செல்லும் அமைப்பாக தாய்த்தமிழ் பள்ளி உள்ளது.

## தமிழ் கணிணிக்கு செய்த பங்களிப்புகள் {#தமழ_கணணகக_சயத_பஙகளபபகள}

##### தமிழா! கணிமைத்திட்டம் {#தமழ_கணமததடடம}

முகுந்தராஜ் சுப்ரமணியன் \'தமிழா!\' கணிமைத்திட்டத்தை மலேசியாவிலுள்ள இளஞ்செழியனுடன்
இணை ஆரம்பித்தார். தமிழர்களுக்குப் பயன்படும் கட்டற்ற மென்பொருட்களை தயாரிக்கும்
நோக்கத்துடன் தமிழா திட்டம் ஆரம்பிக்கபட்டது. நிரலர்கள் கணினியில் தமிழின் பயன்பாட்டுக்கு
பங்களித்தலை எளிதாக்கும் முயற்சியாக தமிழா திட்டம் உள்ளது.

-   [தமிழா திட்டத்தின் வலைத்தளம்](https://thamizha.com/)
-   [தமிழா திட்டத்தின் மென்பொருட்களின் மூலநிரல்கள்](https://github.com/thamizha)

##### இ-கலப்பை {#இ_கலபப}

இ-கலப்பை தமிழ் விசைப்பலகை மேலாண்மைச் செயலி. மைக்ரோசாஃப்ட் விண்டோஸ் இயங்குதளத்தின்
பல்வேறு நிரல்களில் வெட்டி ஒட்டுதலைத் தவிர்த்து நேரடியாகத் தமிழ் எழுத்துக்களை தட்டச்சிட
உதவுகிறது. இது தமிழில் யுனிகோடின் பயன்பாட்டை ஊக்குவித்து அதன்மூலம் இணையத்தில்
தமிழின் பயன்பாட்டை விரிவுபடுத்தியது.

-   [இகலப்பை வலைத்தளம்](https://thamizha.com/project/ekalappai)

##### தமிழ் விசை பயர்பாக்ஸ் நீட்சி {#தமழ_வச_பயரபகஸ_நடச}

ஃபயர்ஃபாக்ஸ் இணைய உலாவிக்குள் எந்த வலைப்பக்கத்தில் உலாவினாலும் (உதாரணமாக ஜி-மெயில்,
யாகூமெயில்) அதற்குள் தமிழில் தட்டச்சிட உதவும் ஃபயர்ஃபாக்ஸ் நீட்சியை உருவாக்கியுள்ளார்.
பிறகு வாய்ஸ் ஆன் விங்க்ஸ் அவர்களால் மேம்படுத்தப்பட்டது. இந்த நீட்சியினை பின்னர் [தகடூர்
கோபி](தகடூர்_கோபி "wikilink") மேம்படுத்தி பராமரித்தார்.

##### தமிழா! சொல்திருத்தி பயர்பாக்ஸ் நீட்சி {#தமழ_சலதரதத_பயரபகஸ_நடச}

பயர்பாக்ஸ் உலாவியில் பயன்படுத்த உதவும் தமிழ் சொல்திருத்தி. முகுந்தராஜ் பல
தமிழார்வலர்களுடன் சேர்ந்து இதன் உருவாக்கத்தில் பங்களித்தார்.

## விருது

-   2012-ல் தமிழ் இலக்கியத் தோட்டம், காலச்சுவடு அறக்கட்டளை இணைந்து வழங்கும் தமிழ்க்
    கணிமைக்கான சுந்தர ராமசாமி விருது பெற்றார்.

## உசாத்துணை

-   [தமிழ்க் கணிப்பொறி வல்லுனர்கள்- இணையத்தமிழ் பங்களிப்பாளர்கள்: மணிவானதி
    தளம்](https://manikandanvanathi.blogspot.com/2012/04/blog-post_05.html)
-   [தமிழ் இலக்கியத்தோட்டம்: இயல் விருது விழா:
    2012](http://tamilliterarygarden.com/files/book12.pdf)

## இணைப்புகள்

-   [முகுந்தராஜ் சுப்ரமணியன்: வலைதளம்](https://mugunth.blogspot.com/)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
