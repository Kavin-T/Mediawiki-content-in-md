```{=mediawiki}
{{Read English|Name of target article=Karuvoor Kizhar|Title of target article=Karuvoor Kizhar}}
```
கருவூர் கிழார் சங்க காலப் புலவர். இவர் பாடிய பாடல் ஒன்று குறுந்தொகையில் உள்ளது.

## வாழ்க்கைக் குறிப்பு {#வழககக_கறபப}

சேரர்களின் தலைநகராக இருந்த கருவூரில் பிறந்தார். இன்றைய கரூர் மாவட்டமே கருவூர் என
வழங்கப்பட்டது.

## இலக்கிய வாழ்க்கை {#இலககய_வழகக}

குறுந்தொகையின் 17-ஆவது பாடல் கருவூர் கிழார் பாடியது. குறிஞ்சித்திணைப்பாடல்.
\"தலைவன் வரைவிடைவைத்துப் பிரிந்த காலத்தில் அவனது பிரிவை யாற்றாளெனக் கவலையுற்ற
தோழிக்கு, 'தலைவனது நட்புக் கெடாதென்பதை யான் அறிந்துள்ளேன்; பலர் தமக்குத்
தோற்றியவற்றைச் சொல்லுவர். அதனால் யான் உறுதி நீங்கேன்' என்று தலைவி கூறியது\" என்ற
துறையின் கீழ் உள்ளது. எருவை என்னும் நீர்வாழ் செடியை யானை விரும்பி உண்ணும்; அதன் பூ
நீண்ட குச்சியில் கொத்தாகப் பூத்திருக்கும் என்ற செய்தியை பாடல்வழி அறியலாம்.

## பாடல் நடை {#படல_நட}

-   குறுந்தொகை - 170

`<poem>`{=html} பலவும் கூறுகவ தறியா தோரே அருவி தந்த நாட்குர லெருவை கயனா
டியானை கவள மாந்தும் மலைகெழு நாடன் கேண்மை தலைபோ காமைநற் கறிந்தனென் யானே.
`</poem>`{=html}

## உசாத்துணை

-   [புலவர் கா. கோவிந்தன் -- திரு நெல்வேலி தென்னிந்திய சைவ சித்தாந்த நூற்பதிப்புக்
    கழகம் -- சங்கத் தமிழ்ப் புலவர் வரிசை-8: கிழார்ப்பெயர் பெயர்
    பெற்றோர்](https://www.tamildigitallibrary.in/book-detail?id=jZY9lup2kZl6TuXGlZQdjZt1k0l3&tag=%E0%AE%9A%E0%AE%99%E0%AF%8D%E0%AE%95%E0%AE%A4%E0%AF%8D%20%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%AA%E0%AF%8D%E0%AE%AA%E0%AF%81%E0%AE%B2%E0%AE%B5%E0%AE%B0%E0%AF%8D%20%E0%AE%B5%E0%AE%B0%E0%AE%BF%E0%AE%9A%E0%AF%88#book1/)\]
-   [வைரத்தமிழ்-குறுந்தொகை-170/](http://www.diamondtamil.com/education/sangam_literature/ettuttokai/kuruntokai/kuruntokai170.html#.YmZjv9pBzIU)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:புலவர்கள்](Category:புலவர்கள் "wikilink")
