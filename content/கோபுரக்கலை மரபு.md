```{=mediawiki}
{{Read English|Name of target article=Gopurakkalai Marabu|Title of target article=Gopurakkalai Marabu}}
```
![கோபுரக்கலைமரபு](Gopurakkalai-marabu_FrontImage_757.jpg "கோபுரக்கலைமரபு")
கோபுரக்கலை மரபு (2004 ) குடவாயில் பாலசுப்ரமணியன் எழுதிய நூல். கோபுரம் என்னும்
கட்டுமானம் இந்திய சிற்பக்கலையில் உருவாகி, வளர்ந்து, தமிழகத்தில் முழுமையடைந்ததை
விரிவான சிற்பச்செய்திகள் மற்றும் வரலாற்றுத் தரவுகளுடன் விரித்துரைக்கும் நூல்.

## எழுத்து, வெளியீடு {#எழதத_வளயட}

[குடவாயில் பாலசுப்ரமணியன்](குடவாயில்_பாலசுப்ரமணியன் "wikilink") 2004-ல் இந்நூலை
எழுதினார். கோயில்களஞ்சியம் - வரலாறு மற்றும் கலையியல் ஆய்வு மையம் இதை வெளியிட்டது.
இந்நூலின் வெளியீட்டில் சுவாமி தயானந்த சரஸ்வதி உதவினார். இந்நூல் அவர் நினைவுக்குச்
சமர்ப்பணம் செய்யப்பட்டுள்ளது. இந்நூலின் இரண்டாம் பதிப்பை அன்னம் பதிப்பகம் \'தமிழகக்
கோயில்கலை மரபு\' என்னும் தலைப்பில் வெளியிட்டது

## உள்ளடக்கம்

கோபுரக்கலை இயல்கள்

-   இயல் ஒன்று : கோபுரக்கலை - தோற்றம், வடிவங்கள், தத்துவம்
-   இயல் இரண்டு : கோபுரக் கட்டிடக்கலை வளர்ந்த திறம்
-   இயல் மூன்று : இடம்பெயர்ந்து எழுந்த கோபுரங்கள்
-   இயல் நான்கு : கோபுரங்களில் கலைக்கூறுகள்
-   இயல் ஐந்து : கோபுரப்பதிவுகளில் வரலாற்று வெளிப்பாடு

பின்னிணைப்புகள்

-   கோபுரலக்ஷணம் என்னும் ஏட்டுச்சுவடியின் ஒளிப்படங்கள்
-   காமிகாகமம், கோபுர ஸ்தாபன விதிப்படலம்
-   தில்லை கிழக்குக் கோபுர கல்வெட்டும் பரத சாஸ்திர கரணச் சிற்பங்களும்

## ஆய்வு இடம் {#ஆயவ_இடம}

தமிழகத்தின் கோபுரங்களைப் பற்றி தனித்தனியான ஆய்வுகள் முன்னர் வந்துள்ளன எனினும் கோபுரம்
என்னும் பண்பாட்டு- கலைநிகழ்வை சிற்பவியல், வரலாறு, கலைமரபுகள், ஆகம வழிபாட்டுமுறைகள்
ஆகிய அனைத்துக்கோணங்களிலும் ஆராய்ந்து எழுதப்பட்ட முழுமையான முதல் நூல் இது. அவ்வகையில்
தமிழக வரலாற்றெழுத்திலும் , கலைவரலாற்றெழுத்திலும் முன்னோடியான படைப்பு.

## உசாத்துணை

[கோபுரக்கலை இணைய
நூலகம்](https://archive.org/details/acc.no.25347gopurakalaimarabu2004/page/n7/mode/2up)
`{{Finalised}}`{=mediawiki}

[Category:Spc](Category:Spc "wikilink") [Category:Tamil
Content](Category:Tamil_Content "wikilink")
