```{=mediawiki}
{{Read English|Name of target article=Arnold Sathasivampillai|Title of target article=Arnold Sathasivampillai}}
```
![ஆணல்ட் சதாசிவம்
பிள்ளை](JR_Arnold_Sathasivampillai.jpg "ஆணல்ட் சதாசிவம் பிள்ளை") ஆணல்ட்
சதாசிவம்பிள்ளை (ஆர்னால்ட் சதாசிவம் பிள்ளை) (அக்டோபர் 11, 1820 - பிப்ரவரி 20,
1896). ஜே. ஆர். ஆர்ணல்ட் (*J.R. Arnold*) என்றும் அறியப்படுபவர். இலங்கைத் தமிழறிஞர்,
கல்வியாளர், இதழாளர். இவர் சோவல் ரசல் இராசசேகரம் பிள்ளை எனவும் அறியப்படுகிறார்.
தமிழில் வந்த முதல் செய்தி இதழ் எனக் கருதப்படும் உதயதாரகை இதழின் ஆசிரியர் குழுவில்
இருந்தார்.

## பிறப்பு

ஆணல்ட் சதாசிவம்பிள்ளை தெல்லிப்பளையைச் சேர்ந்த அருணாசலம் பிள்ளைக்கு நவாலி, மானிப்பாயில்
அக்டோபர் 11, 1820-ல் பிறந்தார். 1835-ல் கிறித்துவத்திற்கு மதம் மாறி ஆர்னால்ட் சதாசிவம்
பிள்ளையாக மாறினார். மானிப்பாய் ஆங்கிலப் பாடசாலையில் தனது ஆரம்பக்கல்வியைப் பெற்ற
சதாசிவம்பிள்ளை, 1832-ல் வட்டுக்கோட்டை குருமடம் (வட்டுக்கோட்டை செமினாரி) என
அழைக்கப்பட்ட மதப்பள்ளியில் இணைந்து 1840-ல் பட்டம் பெற்றார். இவரின் ஆசிரியர்களாகக்
குறிப்பிடத்தக்கவர்கள் கலாநிதி புவர், ஹொய்சிங்டன் ஆகியோர் . இவருடன் படித்தவர்களில்
நெவின்ஸ், [கரோல் விசுவநாதபிள்ளை](கரோல்_விசுவநாதபிள்ளை "wikilink"), எவார்ட்ஸ்
ஆகியோர் குறிப்பிடத்தக்கவர்கள்.

## தனிவாழ்க்கை

பட்டம் பெற்ற பின்னர் இவர் மானிப்பாய் ஆங்கிலப் பாடசாலை ஆங்கில ஆசிரியராகச் சேர்ந்தார்.
1844-ல் சாவகச்சேரி அமெரிக்க மிஷன் ஆங்கிலப் பாடசாலையில் ஆசிரியராகப் பணிபுரிந்தார்.
அதன் பின்னர் உடுவில் மகளிர் கல்லூரிக்கு 1847-ல் தலைமை ஆசிரியராக மாற்றம் பெற்றார்.

சதாசிவம்பிள்ளை ஜூலை 9, 1846-ல் மார்கரெட் ஈ. நிச்சி (*Margaret E. Nitchie*) என்ற
முத்துப்பிள்ளையை திருமணம் புரிந்தார்.

## இதழியல்

ஈழத்தின் முதல் பத்திரிகையான [உதயதாரகை](உதயதாரகை "wikilink"), மற்றும் *Morning
Star* ஆகியவற்றின் ஆசிரியராக 1857-ல் [கரோல்
விசுவநாதபிள்ளைக](கரோல்_விசுவநாதபிள்ளை "wikilink")்குப் பின்னர் பணிபுரிந்தார்.
1896-ல் இறக்கும் வரை உதயதாரகையின் ஆசிரியராகப் பணியாற்றினார். இவர் எழுதிய நூல்களுள்
மிக முக்கியமானது பாவலர் சரித்திர தீபகம். கிறித்தவ தமிழ் இலக்கியங்களையும் இயற்றி
வெளியிட்டார்.

## கல்விப்பணி

ஆணல்ட் சதாசிவம்பிள்ளை [வட்டுக்கோட்டை குருமடம்](வட்டுக்கோட்டை_குருமடம் "wikilink")
என்னும் மதப்பள்ளியின் தொடர்ச்சியாக அதனை யாழ்ப்பாணக் கல்லூரியாக நிறுவுவதில் முக்கிய
பங்கு வகித்தார். கல்லூரியின் இயக்குநரகத்தின் உறுப்பினராகப் பல ஆண்டுகள் பணியாற்றினார்.
மானிப்பாயிலும் சாவகச்சேரியிலும் உடுவிலிலும் ஆணல்ட் சதாசிவம் பிள்ளை ஆசிரியராகப்
பணியாற்றினர். 1881-ஆம் ஆண்டில் யாழ்ப்பாணக் கல்லூரியில் தமிழ் இலக்கியப் பேராசிரியராக
நியமிக்கப்பட்டார். 1892 வரை பணியாற்றினார்.

## மறைவு

ஆணல்ட் சதாசிவம்பிள்ளை பிப்ரவரி 20, 1896-ல் காலமானார்.

## நூல்கள்

-   இரட்சாபெருமான் மீது பாடிய திருச்சதகம்(1849)
-   மெய்வேத சாரம்(1852)
-   நன்னெறிக் கொத்து(1859)
-   இல்லற நொண்டி(1897)
-   கீர்த்தணு சங்கிரகம்(1890)
-   வெல்லை அந்தாதி(1890)
-   சாதாரண இதிகாசம்(1858)
-   வான சாத்திரம்(1861)
-   நன்னெறிக் கதாசங்கிரகம்(1869)
-   பாவலர் சரித்திர தீபகம்(1886)
-   திருக்கடகம்
-   நன்நெறிமாலை
-   Carpotacharam

##### பதிப்பித்தவை

-   குடும்ப தருப்பணம்
-   ஞான வெண்பா

## உசாத்துணை

-   \[<https://noolaham.org/wiki/index.php?title=%E0%AE%AA%E0%AE%95%E0%AF%81%E0%AE%AA%E0%AF%8D%E0%AE%AA%E0%AF%81:%E0%AE%9A%E0%AE%A4%E0%AE%BE%E0%AE%9A%E0%AE%BF%E0%AE%B5%E0%AE%AE%E0%AF%8D%E0%AE%AA%E0%AE%BF%E0%AE%B3%E0%AF%8D%E0%AE%B3%E0%AF%88,_%E0%AE%85>.
    நூலகம் திட்டத்தில் ஆ.சதாசிவம்பிள்ளை நூல்கள்\]
-   [ஈழநாட்டின் தமிழ்ச் சுடர்மணிகள், தென் புலோலியூர் மு. கணபதிப் பிள்ளை, 1967,
    பாரி நிலையம்
    வெளியீடு](https://noolaham.org/wiki/index.php/%E0%AE%88%E0%AE%B4%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AE%BF%E0%AE%A9%E0%AF%8D_%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%9A%E0%AF%8D_%E0%AE%9A%E0%AF%81%E0%AE%9F%E0%AE%B0%E0%AF%8D%E0%AE%AE%E0%AE%A3%E0%AE%BF%E0%AE%95%E0%AE%B3%E0%AF%8D)

[]( "wikilink") `{{Finalised}}`{=mediawiki}

[Category:கல்வியாளர்கள்](Category:கல்வியாளர்கள் "wikilink") [Category:Tamil
Content](Category:Tamil_Content "wikilink") [Category:1820ல்
பிறந்தவர்கள்](Category:1820ல்_பிறந்தவர்கள் "wikilink") [Category:1896ல்
மறைந்தவர்கள்](Category:1896ல்_மறைந்தவர்கள் "wikilink")
[Category:பேராசிரியர்கள்](Category:பேராசிரியர்கள் "wikilink")
[Category:தமிழறிஞர்கள்](Category:தமிழறிஞர்கள் "wikilink")
[Category:இதழாசிரியர்கள்](Category:இதழாசிரியர்கள் "wikilink")
[Category:Spc](Category:Spc "wikilink")
[Category:இதழாளர்கள்](Category:இதழாளர்கள் "wikilink")
