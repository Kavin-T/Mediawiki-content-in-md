மதுரைக் கூத்தனார் சங்க காலப் புலவர். இவர் பாடிய பாடல் ஒன்று அகநானூற்றில் உள்ளது.

## வாழ்க்கைக் குறிப்பு {#வழககக_கறபப}

மதுரையில் பிறந்தார். நாடகம் இயற்றும் கூத்தர் தொழில் செய்தார்.

## இலக்கிய வாழ்க்கை {#இலககய_வழகக}

மதுரைக் கூத்தனார் பாடிய பாடல் ஒன்று அகநானூற்றில் (334) உள்ளது.

##### பாடல் வழி அறியவரும் செய்திகள் {#படல_வழ_அறயவரம_சயதகள}

-   பின்வாங்காத புலியோடு போரிட்ட ஆண் யானையின் தோல் போர்த்திய வெற்றி முரசை இடைவிடா
    ஓசையுடன் முழக்கிப் பகைநாட்டு அரசர்கள் கொடுத்த திறையைப் பெற்றுக்கொண்டோம்.
-   கடலலை முழக்கத்தோடு தானும் சேர்ந்து முழங்கும் மேகமானது, யானைக் கூட்டம் போல ஒன்று
    கூடி அவற்றின் கைகள் போல மழைக்காலை இறக்கி, மகளிர் விளையாடும் கழங்கு போல
    ஆலங்கட்டிகள் சிதறும்படி மழை பெய்யத் தொடங்கியுள்ளது.
-   வெண்ணிறமான அன்னத்தின் சிறகு போன்ற நிறம் கொண்ட, தாவும் குதிரைகளைக் கொடித்தளம்
    கொண்ட தேரில் பூட்டு.
-   மயில்கள் கூவும் கார்காலத்தில், இரும்புக் கட்டுப் போட்ட தேர்ச் சக்கரம் ஈர நிலத்தை
    அறுத்துக்கொண்டு பாயும்படி குதிரை ஓடட்டும். தழைத்த கூந்தலுக்கு இடையே தோன்றும்
    முகத்தில் குவளைப் பூவைப் போல் பொலியும் கண்ணோடு காத்திருக்கும் தலைவியை இப்பொழுதே
    காணவேண்டும்.

## பாடல் நடை {#படல_நட}

-   அகநானூறு 334: முல்லை: வினை முற்றிய தலைமகன் தேர்ப்பாகற்குச் சொல்லியது.

`<poem>`{=html} *ஓடா நல் ஏற்று உரிவை தைஇய*ஆடு கொள் முரசம் இழுமென முழங்க,
*நாடு திறை கொண்டனம்ஆயின் பாக!*பாடு இமிழ் கடலின் எழுந்த சும்மையொடு *பெருங்
களிற்றுத் தடக் கை புரையக் கால் வீழ்த்து,*இரும் பிடித் தொழுதியின் ஈண்டுவன குழீஇ,
*வணங்கு இறை மகளிர் அயர்ந்தனர் ஆடும்*கழங்கு உறழ் ஆலியொடு கதழ் உறை சிதறி, *பெயல்
தொடங்கின்றால், வானம்; வானின்*வயங்கு சிறை அன்னத்து நிரை பறை கடுப்ப, *நால்கு உடன்
பூண்ட கால் நவில் புரவிக்*கொடிஞ்சி நெடுந் தேர் கடும் பரி தவிராது, *இன மயில் அகவும்
கார் கொள் வியன் புனத்து,*நோன் சூட்டு ஆழி ஈர் நிலம் துமிப்ப, *ஈண்டே காணக் கடவுமதி
பூங் கேழ்ப்*பொலிவன அமர்த்த உண்கண், \'\'ஒலி பல் கூந்தல் ஆய் சிறு நுதலே!
`</poem>`{=html}

## உசாத்துணை

-   புலவர் கா. கோவிந்தன்: திருநெல்வேலி தென்னிந்திய சைவ சித்தாந்த நூற்பதிப்புக்கழகம்:
    வணிகரிற் புலவர்கள்: சங்கத் தமிழ்ப் புலவர் வரிசை-9
-   [சங்கத் தமிழ்ப் புலவர் வரிசை: தமிழ் இணைய கல்விக்
    கழகம்](https://www.tamildigitallibrary.in/book-detail?id=jZY9lup2kZl6TuXGlZQdjZt1k0l3&tag=%E0%AE%9A%E0%AE%99%E0%AF%8D%E0%AE%95%E0%AE%A4%E0%AF%8D%20%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%AA%E0%AF%8D%E0%AE%AA%E0%AF%81%E0%AE%B2%E0%AE%B5%E0%AE%B0%E0%AF%8D%20%E0%AE%B5%E0%AE%B0%E0%AE%BF%E0%AE%9A%E0%AF%88#book1/3)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:புலவர்கள்](Category:புலவர்கள் "wikilink")
