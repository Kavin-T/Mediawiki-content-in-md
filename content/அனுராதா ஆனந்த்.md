![அனுராதா ஆனந்த்](அனுராதா_ஆனந்த்.jpg "அனுராதா ஆனந்த்") அனுராதா ஆனந்த் தமிழில்
எழுதிவரும் கவிஞர், எழுத்தாளர், மொழிபெயர்ப்பாளர். ஆங்கிலத்திலிருந்து தமிழுக்கு
கவிதைகள், சிறுகதைகள் மொழிபெயர்ப்பு செய்து வருகிறார்.

## பிறப்பு, கல்வி {#பறபப_கலவ}

அனுராதா ஆனந்த் சென்னையில் பி.எம். சங்கர், செல்லம்மாள் இணையருக்குப் பிறந்தார். சென்னை
ஐவஹர் வித்யாலயாவிலும், ஃபாத்திமா கான்வென்டிலும் பள்ளிக்கல்வி பயின்றார். சென்னை ஸ்டெல்லா
மேரிஸ் கல்லூரியில் இயற்பியலில் இளங்கலைப் பட்டமும், மதுரை காமராஜர் பல்கலைக்கழகத்தில்
கணினித் துறையில் முதுகலைப் பட்டமும் பெற்றார்.

## தனிவாழ்க்கை

அனுராதா ஆனந்த் மகன் ப்ரணவ், மகள் நயனிகாவுடன் சென்னையில் வசிக்கிறார். குடும்ப
நிறுவனத்தில் இணைய வர்த்தகத் துறையில் வேலை செய்கிறார்.

## இலக்கிய வாழ்க்கை {#இலககய_வழகக}

அனுராதா ஆனந்தின் கவிதைகளும், கவிதை மொழிபெயர்ப்புகளும் அவரது கல்லூரி காலகட்டத்தில்
பத்திரிக்கைகளில் வெளிவந்தன. 2015 முதல் அவரது கவிதைகளும், மொழிபெயர்ப்புக்
கவிதைகளும் பத்திரிகைகளில் தொடர்ச்சியாக வெளிவந்தன. 2017-ல் விகடன் தடம் இதழில்
பதினாறு சமகால கவிஞர்களின் கவிதை மொழிப்பெயர்ப்புகள் ஒரே இதழில் பிரசுரமானது. இந்தக்
கவிதைகள் 'எண் ஏழு(7) போல் வளைபவர்கள்' என்ற தொகுப்பாக வெளிவந்தது.

அனுராதா ஆனந்தின் முதல் சிறுகதை \'மஞ்சள் குருவி\' 2017-ல் வெளிவந்தது. இவரின்
மொழிபெயர்ப்புகள், கவிதைகள், சிறு கதைகள், கட்டுரைகள்,
[விகடன்](ஆனந்த_விகடன் "wikilink"), விகடன் தடம், உயிர்மை,
[கல்கி](கல்கி_(வார_இதழ்) "wikilink"), குங்குமம், [குமுதம்](குமுதம் "wikilink"),
கல்குதிரை, ஓலைச்சுவடி, [மங்கையர் மலர்](மங்கையர்_மலர் "wikilink"), புரவி, நம்
நற்றிணை, நீலம் போன்ற பத்திரிகைகளிலும் வாசகசாலை, கனலி, வனம், நுட்பம் போன்ற இணைய
இதழ்களிலும் வெளிவந்துள்ளன. சென்னை சங்கமம் நிகழ்ச்சியில் கவிதை வாசிப்பிற்கு
தேர்ந்தெடுக்கப்பட்ட அறுபது கவிஞர்களுள் ஒருவர்.

## விருதுகள்

-   2018-ல் 'எண் 7 ஏழு போல் வளைபவர்கள்' தொகுப்பிற்காக ஆத்மாநாம் விருது
-   2019-ல் 'கறுப்பு உடம்பு' தொகுப்பிற்கு சிறந்த மொழிபெயர்ப்பிற்காக விகடன் இலக்கிய
    விருது
-   2021-ல் 'ஆணின் சிரிப்பு' என்ற தொகுப்பிற்காக வாசகசாலை விருது

## நூல்கள் பட்டியல் {#நலகள_படடயல}

##### மொழிபெயர்ப்பு

-   அழிக்க முடியாத ஒரு சொல் (சிறுகதைகள்)
-   நிக்கனோர் பர்ரா: 27 எதிர் கவிதைகள்
-   ஆணின் சிரிப்பு (கவிதை)
-   கறுப்பு உடம்பு (கவிதை)
-   கற்பனைகளால் நிறைந்த துளை (கவிதை)
-   எண்: 7 போல் வளைபவர்கள் (கவிதை)
-   எமிலி டிக்கின்சன் கவிதைகள்

## இணைப்புகள்

-   [அனுராதா ஆனந்த் ஏற்புரை \| எமிலி டிக்கின்சன் (மொழிபெயர்ப்பு
    சிறுகதைகள்)](https://www.youtube.com/watch?v=uVjiHHVFZRg&ab_channel=ShrutiTVLiterature)
-   [கவிஞர் ஆத்மாநாம் விருது 2018 \| அனுராதா ஆனந்த்
    ஏற்புரை](https://www.youtube.com/watch?v=ErP-8xH4qeY&ab_channel=ShrutiTV)
-   [\'பாடுகளின் இறுதியில் ஒரு கதவிருந்தது: லூயி க்ளக்கின் கவிதைகள் பேசியது
    என்ன?: அனுராதா
    ஆனந்த்](https://www.vikatan.com/literature/arts/nobel-literature-prize-2020-here-is-what-to-know-about-the-american-poet-louise-gluck)
-   [பூர்வகுடி கவிஞர் Natalie Diaz-க்கு புலிட்சர் விருது\... இவர் கவிதைகள்
    கலங்கடிப்பது ஏன்?:
    ஆனந்தவிகடன்](https://www.vikatan.com/literature/arts/who-is-natalie-diaz-who-won-pulitzer-prize-in-2021-for-poem)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:Spc](Category:Spc "wikilink")
