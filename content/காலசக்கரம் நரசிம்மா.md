```{=mediawiki}
{{Read English|Name of target article=Kalachakram Narasimha|Title of target article=Kalachakram Narasimha}}
```
![காலசக்கரம் நரசிம்மா](Kalachakram-narasimma-2x.jpg "காலசக்கரம் நரசிம்மா")
காலசக்கரம் நரசிம்மா (டி ஏ நரசிம்மன்) தமிழ் எழுத்தாளர்.பொதுவாசிப்புக்கான நாவல்களை
எழுதுகிறார். பெரும்பாலும் சரித்திரப் பின்னணி கொண்ட நாவல்கள்.

## வாழ்க்கை

திரை எழுத்தாளர் சித்ராலயா கோபு- எழுத்தாளர் [கமலா
சடகோபன்](கமலா_சடகோபன் "wikilink") இணையரின் மகன். இந்தியன் எக்ஸ்பிரஸ் ஆங்கில
நாளிதழில் தனது பணியை துவக்கியவர் தி ஹிந்து ஆங்கில நாளிதழின் நிர்வாக ஆசிரியராக
இருக்கிறார்.

## இலக்கியவாழ்க்கை

நரசிம்மன் எழுதிய முதல்நாவல் காலசக்கரம். அதிலிருந்து காலச்சக்கரம் நரசிம்மாவாக
அறியப்படுகிறார். தொடர்ந்து நாவல்களை எழுதி வருகிறார்

## திரையூடகம்

தொலைக்காட்சிகளுக்காக நரசிம்மா எழுதிக்கொண்டிருக்கிறார். திரைக்கதை வசனம் எழுதிய
தொடர்கள்

-   கிருஷ்ணா காட்டேஜ்
-   அபிராமி
-   அனிதா வனிதா
-   மாயா

## இலக்கிய இடம் {#இலககய_இடம}

தமிழில் பொதுவாசகர்களுக்கான கற்பனாவாதப் வரலாற்றுப் புனைவுகளின் மூன்றாம் காலகட்டத்தைச்
சேர்ந்தவை காலசக்கரம் நரசிம்மா எழுதும் கதைகள்.
[கல்கி](கல்கி_(எழுத்தாளர்) "wikilink") காலகட்டத்துக் கதைகள் சாகசங்கள் மற்றும்
நாடகத்தருணங்களுடன் வரலாற்றுக் காலகட்டங்களின் சித்திரத்தைச் சொல்லமுயன்றவை. இரண்டாம்
கட்டத்தில் [சாண்டில்யன்](சாண்டில்யன் "wikilink")-
[ஜெகசிற்பியன்](ஜெகசிற்பியன் "wikilink") கதைகள் வரலாற்றை சாகசங்களுக்கும்
காதலுக்குமான பின்னணியாக மட்டுமே கையாண்டவை. மூன்றாம் காலகட்டப் புனைவுகள் மர்மம்,
திகில், துப்பறிதல் ஆகியவற்றுக்கு சரித்திரப்பின்னணியை அளிப்பவை. [இந்திரா
சௌந்தரராஜன்](இந்திரா_சௌந்தரராஜன் "wikilink"), [உதயணன்](உதயணன் "wikilink"),
[கே.என்.சிவராமன்](கே.என்.சிவராமன் "wikilink") போன்றவர்களின் வரிசையில் வருபவர்
காலசக்கரம் நரசிம்மா.

இவருடைய கதைகள் பொதுவாசகர்களுக்கு பரபரப்பான வாசிப்பை அளிக்கும் தன்மை கொண்டவை.
சமகாலப்பின்னணியில் அமைண்டஹ் வழக்கமான துப்பறியும் கதைகளுக்குரிய நடையும் கதையோட்டமும்
கொண்டவை. ஆனால் சரித்திரப்பின்னணியையும் சரித்திரகால மர்மங்களையும் பிரச்சினைகளையும்
பேசுபொருளாகக் கொண்டுள்ளன.

## நூல்கள்

###### நாவல்கள்

-   காலசக்கரம்
-   ரங்கராட்டினம்
-   சங்கதாரா
-   பஞ்ச நாராயண கோட்டம்
-   கர்ணபரம்பரை
-   குபேரவன காவல்
-   அந்தப்புரம் போகாதே அரிஞ்சயா
-   அத்திமலைத்தேவன்
-   மூவிடத்து வானரதம்

###### சிறுகதைகள்

-   பாத்திரமறிந்து

###### பொது

-   காதலிக்க நேரமில்லை உருவான கதை
-   அன்னிய மண்ணில் சிவந்த மண்
-   சகலகலா பாபு

## உசாத்துணை

-   \[<https://www.pustaka.co.in/home/author/kalachakram-narasimha#>:\~:text=%E0%AE%9F%E0%AE%BF%20%E0%AE%8F%20%E0%AE%A8%E0%AE%B0%E0%AE%9A%E0%AE%BF%E0%AE%AE%E0%AF%8D%E0%AE%AE%E0%AE%A9%E0%AF%8D%20%E0%AE%8E%E0%AE%A9%E0%AF%8D%E0%AE%95%E0%AE%BF%E0%AE%B1%20%E0%AE%95%E0%AE%BE%E0%AE%B2%E0%AE%9A%E0%AF%8D%E0%AE%9A%E0%AE%95%E0%AF%8D%E0%AE%95%E0%AE%B0%E0%AE%AE%E0%AF%8D,%E0%AE%86%E0%AE%99%E0%AF%8D%E0%AE%95%E0%AE%BF%E0%AE%B2%20%E0%AE%A8%E0%AE%BE%E0%AE%B3%E0%AE%BF%E0%AE%A4%E0%AE%B4%E0%AE%BF%E0%AE%A9%E0%AF%8D%20%E0%AE%A8%E0%AE%BF%E0%AE%B0%E0%AF%8D%E0%AE%B5%E0%AE%BE%E0%AE%95%20%E0%AE%86%E0%AE%9A%E0%AE%BF%E0%AE%B0%E0%AE%BF%E0%AE%AF%E0%AE%B0%E0%AE%BE%E0%AE%95%20%E0%AE%87%E0%AE%B0%E0%AF%81%E0%AE%95%E0%AF%8D%E0%AE%95%E0%AE%BF%E0%AE%B1%E0%AE%BE%E0%AE%B0%E0%AF%8D.
    காலசக்கரம் நரசிம்மா அறிமுகம்.\]
-   [Facts stranger than fiction! - The
    Hindu](https://www.thehindu.com/features/friday-review/tamil-historical-novels-new-take/article7374881.ece)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:எழுத்தாளர்கள்](Category:எழுத்தாளர்கள் "wikilink")
