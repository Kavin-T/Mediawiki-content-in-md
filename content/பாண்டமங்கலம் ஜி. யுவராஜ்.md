```{=mediawiki}
{{Read English|Name of target article=Pandamangalam G. Yuvaraj|Title of target article=Pandamangalam G. Yuvaraj}}
```
![](G._Yuvaraj.jpg "G._Yuvaraj.jpg") பாண்டமங்கலம் ஜி. யுவராஜ் (பிறப்பு: மே
09, 1990) நாதஸ்வரக் கலைஞர். திருக்கடையூர் டி.ஜி. காளிதாஸின் மாணவர்.

## பிறப்பு, கல்வி {#பறபப_கலவ}

![*டி.பி.என். ராமநாதன் & ஜி. யுவராஜ்
இணையினர்*](T.P.N._Ramanathan1.jpg "டி.பி.என். ராமநாதன் & ஜி. யுவராஜ் இணையினர்")
பாண்டமங்கலம் ஜி. யுவராஜ் மே 9, 1990 அன்று தவில் கலைஞர் என். கணேசன், மல்லிகா
தம்பதியருக்கு பிறந்தார். உடன்பிறந்தவர் ஒரு தங்கை. பாண்டமங்கலம் அரசு பள்ளியில் ஏழாம்
வகுப்பு வரை பயின்றார்.

## தனி வாழ்க்கை {#தன_வழகக}

பாண்டமங்கலம் ஜி. யுவராஜ் ஏப்ரல் 29, 2013 அன்று பிரியாவை திருமணம் செய்து கொண்டார்.
யுவராஜ், பிரியா தம்பதியருக்கு இரண்டு குழந்தைகள், மகள்: தனுஷீ, மகன்: ஜெயவிஷ்ணு.
(தொடர்புக்கு பாண்டமங்களம் ஜி.யுவராஜ்: +91 97869 13428)

## இசைப்பணி

பாண்டமங்கலம் ஜி. யுவராஜ் 2003-ஆம் ஆண்டு கரூர் அரசு இசைப்பள்ளியில் திருக்கடையூர்
டி.ஜி. காளிதாஸிடம் மாணவராக சேர்ந்தார். மூன்று ஆண்டுகள் அவரிடம் நாதஸ்வரம் பயின்றார்.
2005-ஆம் ஆண்டு நாதஸ்வரக் கலைஞர் பாண்டமங்கலம் வி. மணிவாசகத்துடன் இணைந்து தனது முதல்
கச்சேரியை நிகழ்த்தினார். பின் மூன்று ஆண்டுகள் அவருடன் நாதஸ்வரக் கலைஞராக இருந்தார்.
2015 முதல் நாதஸ்வரக் கலைஞர் [திருமெய்ஞானம் டி.பி.என்.
ராமநாதனுடன்](திருமெய்ஞானம்_டி.பி.என்._ராமநாதன் "wikilink") இணைந்து கச்சேரி
நிகழ்த்தி வருகிறார். வட அமெரிக்காவின் கிளீவ்லேண்ட் தியாகராஜ ஆராதனையிலும், 2019-ல்
மலேசியாவில் உள்ள பத்துமலை முருகன் கோவில் கச்சேரியிலும் பங்கேற்றுள்ளார். காஞ்சி
காமகோடி மடத்தின் ஆஸ்தான வித்வான்.

## விருதுகள்

-   'கலை ஞான சிகரம்', தென் சோழ மண்டல இசை வேளாளர் சங்கம்
-   'பெருவங்கிய கலையரசு' விருது
-   'நாத சுககான ராஜரத்னா' விருது
-   ஒரத்தநாடு வட்ட இசைவேளாளர் சங்கம் விருது
-   தமிழக அரசின் கலை பண்பாட்டு துறை \'கலை வளர்மணி\' விருது

## இணைப்புகள்

-   [பெரியசாமி தூரன் இசைக் கச்சேரி - தலைச்சங்காடு டி.எம். ராமநாதன் குழுவினர்,
    பெரியசாமி தூரன் விருது விழா 2023,
    ஈரோடு](https://www.youtube.com/playlist?list=PLPtYds6_0S7EejEQo4KEGA7iNi31Se0tS)
-   [ஸ்ரீ. டி.பி.என். ராமநாதன் & ஸ்ரீ. ஜி. யுவராஜ் டூயட், யூடியூப்.காம், அக்டோபர்
    09, 2022](https://www.youtube.com/watch?v=nMUImNa-uy0)
-   [ராமநாதன், யுவராஜ் நாதஸ்வரம், யூடியூப்.காம், ஜூன் 28,
    2023](https://www.youtube.com/watch?v=e2-hMgDna3U)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
