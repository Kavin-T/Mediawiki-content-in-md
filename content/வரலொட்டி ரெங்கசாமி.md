![வரலொட்டி ரெங்கசாமி](Varalotti-rengasamy-2x.jpg "வரலொட்டி ரெங்கசாமி")
வரலொட்டி ரெங்கசாமி (ஏப்ரல் 29, 1958) வெகுஜன இதழ்களில் பொதுவாசிப்புக்குரிய கதைகள்,
தொடர்கதைகள் முதலியவற்றை ஆங்கிலத்திலும் தமிழிலும் எழுதி வருகிறார். 70-க்கும் மேற்பட்ட
புத்தகங்களை எழுதியுள்ளார். [கல்கிய](கல்கி_(எழுத்தாளர்) "wikilink")ின் [பொன்னியின்
செல்வன்](பொன்னியின்_செல்வன்_(நாவல்) "wikilink") நாவலை ஆங்கிலத்தில்
மொழிபெயர்த்துள்ளார்.

## பிறப்பு, கல்வி {#பறபப_கலவ}

வரலொட்டி ரெங்கசாமி விருதுநகர் மாவட்டம் வரலொட்டியில் ரெங்கசாமி- பத்மாசனி
தம்பதியருக்கு ஏப்ரல் 29, 1958-ல் பிறந்தார். இவரின் இயற்பெயர் ரெ. ஸ்ரீதரன்.

பட்டயக் கணக்காளர் பட்டமும் சி.எஸ். (கம்பெனி செக்ரட்டரி), பி.ஜி.எல். (சட்டம்) ஆகிய
பட்டங்களையும் பெற்றுள்ளார்.

## தனிவாழ்க்கை

மதுரையில் ஆடிட்டராகப் பணியாற்றுகிறார். வரலொட்டி ரெங்கசாமிக்கு மனைவியும் ஒரு மகளும்
உள்ளனர்.

## இலக்கிய வாழ்க்கை {#இலககய_வழகக}

வரலொட்டி ரெங்கசாமிககு ஆதர்சம் எழுத்தாளர் [ஜெயகாந்தன்](ஜெயகாந்தன் "wikilink"),
எழுத்தாளர் [சுஜாதா](சுஜாதா "wikilink"), கவிஞர் [அப்துல்
ரகுமான்](அப்துல்_ரகுமான் "wikilink") ஆகியோர் . இவர் 1997 முதல் வெகுஜன இதழ்களில்
பொதுவாசிப்புக்குரிய கதைகள், தொடர்கதைகள் போன்றவற்றை எழுதி வருகிறார். தினமலர் ஆன்மிக
மலரில் மூன்று ஆண்டுகளாகப் \'பச்சைப்புடவைக்காரி' என்ற தொடரை எழுதினார்.

வரலொட்டி ரெங்கசாமி எழுத்தாளர் கல்கி எழுதிய [பொன்னியின்
செல்வன்](பொன்னியின்_செல்வன்_(நாவல்) "wikilink") நாவலை ஆங்கிலத்தில்
மொழிபெயர்த்துள்ளார். இதுவரை 73 புத்தகங்களை (53 தமிழ், ஆங்கிலம் 20) எழுதியுள்ளார்.
இவரின் எழுத்தில் முதன்மைக்கருக்களாக வெகுஜனஆன்மிகம் சார்ந்த கருத்துக்கள் அமைவு
கொண்டுள்ளன.

## இலக்கிய இடம் {#இலககய_இடம}

வரலொட்டி ரெங்கசாமி பொதுவாசகர்களுக்காக ஆன்மிகக் நூல்களை எழுதுபவர் என
அறியப்பட்டிருக்கிறார். இவர் எழுதிய நாவல்களும் பொதுவாசக ரசனைக்கு உரியவை. எழுத்தாளர்
[கல்கி](கல்கி_(எழுத்தாளர்) "wikilink") எழுதிய [பொன்னியின்
செல்வன்](பொன்னியின்_செல்வன்_(நாவல்) "wikilink") நாவலை இதுவரை இந்திரா நீலமேகம்,
[சி.வி. கார்த்திக் நாராயணன்](சி.வி._கார்த்திக்_நாராயணன் "wikilink"), [பவித்ரா
ஸ்ரீநிவாசன்](பவித்ரா_ஸ்ரீநிவாசன் "wikilink") ஆகிய மூவரும் ஆங்கிலத்தில்
மொழிபெயர்த்துள்ளனர். அவர்களைத் தொடர்ந்து வரலொட்டி ரெங்கசாமியும் மொழிபெயர்த்துள்ளார்.

## விருதுகள்

-   தமிழக அரசின் மதநல்லிணக்க விருது - 2000

## நூல்கள்

-   மரணத்தின் தன்மை சொல்வேன்
-   அச்சம் தவிர் உச்சம் தொடு
-   கண்ணா வருவாயா
-   நீ என்னுடன் இருந்தால்
-   பாரக் ஒபாமா வெள்ளை மாளிகையில் ஒரு கறுப்புத் தங்கம்
-   நம்பிக்கை தரும் தன்னம்பிக்கை
-   மனசே, மனசே கதவைத் திற\...
-   வல்லமை தாராயோ
-   அழகே உன்னை ஆராதிக்கிறேன்
-   இறைவன் என்றொரு கவிஞன்
-   சொல்லடி சிவசக்தி
-   தேவதையைக் கண்டேன்
-   வெற்றியின் விதைகள் (மனவளம்)
-   காத்திருந்தால் வருவேன்
-   காக்கைச் சிறகினிலே\...
-   ஆனந்தம் இன்று ஆரம்பம்
-   உள்ளத்தில் நல்ல உள்ளம்
-   ஓர் இனிய உதயம்
-   தீர்த்தக்கரையினிலே
-   பச்சைப்புடவைக்காரி
-   தாயென வந்தவள்
-   சிறகுகள் தந்த கனவு நாயகன் அப்துல் கலாம்
-   பச்சைப்புடவைக்காரியின் கொத்தடிமை
-   பொன்னைவிரும்பும் பூமியிலே
-   வாராய் என் தோழி
-   மீண்டும் பச்சைப்புடவைக்காரி
-   வானமழை நீ எனக்கு
-   அருள்மழை தாராயோ
-   ஒரு காதல் கதை

###### சிறுகதைத்தொகுப்புகள்

-   ஜன்னல்
-   விசாரணை

###### சுயசரிதை நூல் {#சயசரத_நல}

-   நல்லதோர் வீணை செய்தேன்

###### மொழிபெயர்ப்புகள்

-   ஓஷோவின் தாவோ ஒரு தங்கக்கதவு
-   களம் கண்ட வீரர்களின் காதல் கதைகள்

## English

-   Ponniyin Selvan

## உசாத்துணை

-   [நாலாபக்கம்: நல்லதோர் வீணை செய்தேன் - வரலொட்டி
    ரெங்கசாமி](https://nalapakkam.blogspot.com/2016/06/blog-post.html)
-   [VARALOTTI RENGASAMY (வரலொட்டி ரெங்கசாமி), Pustaka Digital Media.co.in
    (Archive.org
    WBM)](https://web.archive.org/web/20210418140452/https://www.pustaka.co.in/home/author/varalotti-rengasamy/novel)
-   <https://www.goodreads.com/author/show/16347846.Varalotti_Rengamay>

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:எழுத்தாளர்கள்](Category:எழுத்தாளர்கள் "wikilink")
