மதுரைக் காருலவியங் கூத்தனார் சங்க காலப் புலவர். இவர் பாடிய பாடல் ஒன்று நற்றிணையில்
உள்ளது.

## வாழ்க்கைக் குறிப்பு {#வழககக_கறபப}

மதுரை, காருலவியம் என்ற ஊரில் பிறந்தார். நாடகம் இயற்றும் கூத்தர் தொழில் செய்து வந்தார்.

## இலக்கிய வாழ்க்கை {#இலககய_வழகக}

மதுரைக் காருலவியங் கூத்தனாரின் பாடல் ஒன்று [நற்றிணைய](நற்றிணை "wikilink")ில்(325)
உள்ளது. கவிந்த தலையும், பருத்த மயிரும் கொண்ட ஆண் கரடி இரை தேடிக்கொண்டு இரவில்
சென்று கரையானை உண்பதற்காகக் கரையான் புற்றைக் கிண்டும்போது, புற்றிலிருந்து பாம்பு
வரக்கண்டு, தன் நகங்களால் ஒதுக்கித் தள்ளும் என்ற பாலையின் சித்திரம் காண்பிக்கப்படுகிறது.

## பாடல் நடை {#படல_நட}

-   நற்றிணை 325: [பாலை](பாலைத்_திணை "wikilink"); தோழி செலவு அழுங்குவித்தது.

`<poem>`{=html} கவிதலை எண்கின் பரூஉ மயிர் ஏற்றை இரை தேர் வேட்கையின் இரவில் போகி,
நீடு செயல் சிதலைத் தோடு புனைந்து எடுத்த அர வாழ் புற்றம் ஒழிய, ஒய்யென முர வாய் வள்
உகிர் இடப்ப வாங்கும், 5 ஊக்கு அருங் கவலை நீந்தி, மற்று- இவள் பூப்போல் உண்கண் புது நலம்
சிதைய, வீங்கு நீர் வாரக் கண்டும், தகுமோ?- பெரும!- தவிர்க நும் செலவே.
`</poem>`{=html}

## உசாத்துணை

-   புலவர் கா. கோவிந்தன்: திருநெல்வேலி தென்னிந்திய சைவ சித்தாந்த நூற்பதிப்புக்கழகம்:
    வணிகரிற் புலவர்கள்: சங்கத் தமிழ்ப் புலவர் வரிசை-9
-   [சங்கத் தமிழ்ப் புலவர் வரிசை: தமிழ் இணைய கல்விக்
    கழகம்](https://www.tamildigitallibrary.in/book-detail?id=jZY9lup2kZl6TuXGlZQdjZt1k0l3&tag=%E0%AE%9A%E0%AE%99%E0%AF%8D%E0%AE%95%E0%AE%A4%E0%AF%8D%20%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%AA%E0%AF%8D%E0%AE%AA%E0%AF%81%E0%AE%B2%E0%AE%B5%E0%AE%B0%E0%AF%8D%20%E0%AE%B5%E0%AE%B0%E0%AE%BF%E0%AE%9A%E0%AF%88#book1/3)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:புலவர்கள்](Category:புலவர்கள் "wikilink")
