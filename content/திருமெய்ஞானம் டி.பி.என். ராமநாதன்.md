```{=mediawiki}
{{Read English|Name of target article=Thirumeignanam T.P.N. Ramanathan|Title of target article=Thirumeignanam T.P.N. Ramanathan}}
```
![](T.P.N._Ramanathan.jpg "T.P.N._Ramanathan.jpg") திருமெய்ஞானம் டி.பி.என்.
ராமநாதன் (பிறப்பு: மே 23, 1978) நாதஸ்வரக் கலைஞர். அவரது மூத்த சகோதரர்
திருமெய்ஞானம் டி.பி.என். வேணுகோபாலின் மாணவர்.

## பிறப்பு, கல்வி {#பறபப_கலவ}

![*டி.பி.என். ராமநாதன், ஜி. யுவராஜ்
இணையினர்*](T.P.N._Ramanathan1.jpg "டி.பி.என். ராமநாதன், ஜி. யுவராஜ் இணையினர்")
திருமெய்ஞானம் டி.பி.என். ராமநாதன் மே 23, 1978 அன்று திருவாரூர் மாவட்டம் கீரனூரில்
[திருமெய்ஞானம் டி.பி. நடராஜ
சுந்தரம்பிள்ளை](திருமெய்ஞானம்_நடராஜசுந்தரம்_பிள்ளை "wikilink"), ராமு அம்மாள்
தம்பதியருக்கு பிறந்தார். உடன்பிறந்தவர்கள் மூன்று அண்ணன்கள், இரண்டு அக்காக்கள். சிதம்பரம்
அண்ணாமலைப் பல்கலைகழகத்தில் இசையில் டிப்ளமோ பட்டம் பெற்றார்.

## தனி வாழ்க்கை {#தன_வழகக}

டி.பி.என். ராமநாதன் ஜூன் 1, 2006 அன்று மங்கையர்கரசியை திருமணம் செய்துக் கொண்டார்.
ராமநாதன், மங்கையர்கரசி தம்பதியருக்கு ஒரு மகள் - பவதாரணி, ஒரு மகன் - சாய்சுதன்.
(தொடர்புக்கு- திருமெய்ஞானம் டி.பி.என்.ராமநாதன்: +91 9443439600)

## இசைப்பணி

திருமெய்ஞானம் டி.பி.என். ராமநாதன் 1988-ஆம் ஆண்டு முதல் தனது அண்ணன் திருமெய்ஞானம்
வேணுகோபாலிடம் மாணவராக சேர்ந்து அவருடன் கச்சேரிகளில் பங்கேற்றார். அண்ணாமலைப்
பல்கலைகழகத்தில் 1993-ல் செம்பனார்கோவில் எஸ்.ஆர்.டி. வைத்தியநாதன் பிள்ளையின்
மாணவராகவும், தொடர்ந்து எஸ்.ஆர்.டி.எம். சிவராஜ் அவர்களின் மாணவராகவும் டிப்ளமோ
பயின்றார். 1996-ல் அண்ணாமலை பல்கலைகழகத்தின் \'இசைக் கலைமணி\' பட்டமும், தங்கபதக்கமும்
பெற்று முதல் மாணவராக தேர்ச்சி பெற்றார். 2015 முதல் நாதஸ்வரக் கலைஞர் [பாண்டமங்கலம் ஜி.
யுவராஜ்](பாண்டமங்கலம்_ஜி._யுவராஜ் "wikilink") உடன் இணைந்து வாசித்து வருகிறார்.
சிங்கப்பூர் கிருஷ்ணன் கோவிலில் ஐந்து ஆண்டுகள் கோவில் நாதஸ்வரக் கலைஞராக வாசித்தார்.
2018-ஆம் ஆண்டு கிளீவ்லேண்ட் தியாகராஜ ஆராதனையில் பங்கேற்றார். திருச்சி அகில இந்திய
வானொலி நிலையத்தில் \'ஏ\'-கிரேட் கலைஞர். காஞ்சி காமகோடி மடத்தின் ஆஸ்தான வித்வான்.

## விருதுகள்

-   காஞ்சி காமகோடி மடத்தின் ஆஸ்தான வித்வான்
-   'கலை ஞான சிகரம்', தென் சோழ மண்டல இசை வேளாளர் சங்கம், நாகப்பட்டினம் மாவட்டம்
-   இசை ஞான சுடரொளி விருது
-   நாத சுக கான ராஜரத்னா விருது
-   பெருவங்கிய இளவரசு விருது
-   சுக கான கற்பனை வேந்தன் விருது

## இணைப்புகள்

-   [பெரியசாமி தூரன் இசைக் கச்சேரி - தலைச்சங்காடு டி.எம். ராமநாதன் குழுவினர்,
    பெரியசாமி தூரன் விருது விழா 2023,
    ஈரோடு](https://www.youtube.com/playlist?list=PLPtYds6_0S7EejEQo4KEGA7iNi31Se0tS)
-   [ஸ்ரீ. டி.பி.என். ராமநாதன் & ஸ்ரீ. ஜி. யுவராஜ் டூயட், யூடியூப்.காம், அக்டோபர்
    09, 2022](https://www.youtube.com/watch?v=nMUImNa-uy0)
-   [ராமநாதன், யுவராஜ் நாதஸ்வரம், யூடியூப்.காம், ஜூன் 28,
    2023](https://www.youtube.com/watch?v=e2-hMgDna3U)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
