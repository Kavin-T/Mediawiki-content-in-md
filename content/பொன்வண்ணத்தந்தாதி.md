பொன்வண்ணத்தந்தாதி (பொன் வண்ணத்து அந்தாதி, பொ.யு. ஏழாம் நூற்றாண்டு) பதினோராம்
திருமுறையில் இடம் பெற்றுள்ள நூல்களில் ஒன்று. அந்தாதி என்னும் சிற்றிலக்கிய வகைமையில்
அடங்கும். முதல் பாடல் \'பொன்வண்ணம்\' எனத்தொடங்கி இறுதிப்பாடல் \'பொன்வண்ணம்\' என
முடிவதால் இப்பெயர் பெற்றது.

## ஆசிரியர்

பொன்வண்ணத்தந்தாதியின் ஆசிரியர் 63 நாயன்மார்களில் ஒருவரான [சேரமான் பெருமாள்
நாயனார்](கழறிற்றறிவார்_நாயனார் "wikilink") (கழறிற்றறிவார், மாக்கோதையார்).
பொன்வண்ணத்தந்தாதி இயற்றப்பட்ட காலம் பொ.யு 650-710 என்று [மு.
அருணாசலம்](மு._அருணாசலம் "wikilink") தமிழ் இலக்கிய வரலாறு(பதினோறாம் நூற்றாண்டு)
நூலில் குறிப்பிடுகிறார். `<poem>`{=html} அன்றுவெள்‌ ளானையின்‌ மீதிமை யோர்சுற்‌
றணுகுறச்செல்‌ வன்றொண்டர்‌ பின்பரி மேற்கொண்டு வெள்ளி மலையரன்முன்‌ சென்றெழில்‌ ஆதி உலாஅரங்‌
கேற்றிய சேரர்பிரான்‌ மன்றிடை ஓதுபொன்‌ வண்ணத்‌ தந்தாதி வழங்கிதுவே. `</poem>`{=html}
என்னும் பாடலினால் இச்செய்தி அறியப்படுகிரது

## நூல் அமைப்பு {#நல_அமபப}

பொன்வண்ணத்தந்தாதி [அந்தாதி](அந்தாதி "wikilink") முறையில் இயற்றப்பட்டுள்ள 100 கட்டளைக்
கலித்துறைப் பாடல்களால் ஆனது. முதல் பாடல் \'பொன்வண்ணம்\' எனத்தொடங்கி இறுதிப்பாடல்
\'பொன்வண்ணம்\' என முடிகிறது .தில்லைக் கூத்தப் பெருமானைக் கண்டு அவர்மேல் காதல் கொண்டு
எய்தும் பிரிவாற்றாமையின் சித்திரம் பாடல்களில் காணப்படுகிறது.

# பாடல் நடை {#படல_நட}

###### முதல்பாடல்

`<poem>`{=html} பொன்வண்ணம் எவ்வண்ணம் அவ்வண்ணம் மேனி பொலிந்தியங்கும் மின்வண்ணம் எவ்வண்ணம்
அவ்வண்ணம் வீழ்சடை, வெள்ளிக்குன்றம் தன்வண்ணம் எவ்வண்ணம் அவ்வண்ணம் மால்விடை, தன்னைக்கொண்ட என்வண்ணம்
எவ்வண்ணம் அவ்வண்ணம் ஆகிய ஈசனுக்கே. `</poem>`{=html}

###### இறுதிப்பாடல்

`<poem>`{=html} மாயன்நன் மாமணி கண்டன் வளர்சடை யாற்கடிமை ஆயின தொண்டர்
துறக்கம்பெறுவது சொல்லுடைத்தே காய்சின ஆனை வளரும் கனக மலையருகே போயின காக்கையும்
அன்றே படைத்தது பொன்வண்ணமே. `</poem>`{=html}

## உசாத்துணை

[பொன்வண்ணத்தந்தாதி-தமிழ் இணைய கல்விக்
கழகம்](https://www.tamildigitallibrary.in/admin/assets/book/TVA_BOK_0018195_%E0%AE%AA%E0%AF%8A%E0%AE%A9%E0%AF%8D%E0%AE%B5%E0%AE%A3%E0%AF%8D%E0%AE%A3%E0%AE%A4%E0%AF%8D%E0%AE%A4%E0%AE%A8%E0%AF%8D%E0%AE%A4%E0%AE%BE%E0%AE%A4%E0%AE%BF.pdf)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
