![முரசொலி மாறன்](முரசொலி_மாறன்.jpg "முரசொலி மாறன்") முரசொலி மாறன் (ஆகஸ்ட் 17,
1934 - நவம்பர் 23, 2003) கணினித்தமிழுக்குப் பங்காற்றியவர்களில் முக்கியமானவர்,
அரசியல்வாதி, முரசொலி வார இதழின் ஆசிரியர். 1999-ல் நடந்த தமிழ் இணைய மாநாட்டை
நடத்த முயன்றவர்களில் முக்கியமானவர்.

## வாழ்க்கைக் குறிப்பு {#வழககக_கறபப}

முரசொலி மாறன் திருவாரூர் மாவட்டத்தில்(இன்றைய நாகப்பட்டினம் மாவட்டம்) உள்ள
திருக்குவளையில் ஆகஸ்ட் 17, 1934-ல் சண்முகசுந்தரம், சண்முகசுந்தரி இணையருக்கு முதல்
மகனாக பிறந்தார். தாயாரான சண்முகசுந்தரி [மு.
கருணாநிதிய](மு._கருணாநிதி "wikilink")ின் இரண்டாவது சகோதரி.

## தனிவாழ்க்கை

முரசொலி மாறன் மல்லிகா என்பவரை திருமணம் செய்து கொண்டார். இரண்டு மகன்கள். தயாநிதி
மாறன், கலாநிதி மாறன். மகள் அன்புக்கரசி.

## அரசியல் வாழ்க்கை {#அரசயல_வழகக}

முரசொலி மாறன் மூன்று முறை நடுவண் அமைச்சராக இருந்தார். முப்பத்தியாறு ஆண்டுகள்
நாடாளுமன்ற உறுப்பினராக செயலாற்றினார். 2001 தோஹா மாநாட்டில் பன்னாட்டு வணிக விலை
பேரங்களில் (GATT) இந்தியாவிற்கு சாதகமான நிலைப்பாடுகளை எடுத்தார்.

## இதழியல்

மு. கருணாநிதி நடத்தி வந்த முரசொலி பத்திரிக்கையில் மேலாளாராகவும் எழுத்தாளராகவும்
பணியாற்றினார். அங்கு மாறன் என்ற புனைபெயரில் எழுதினார்.

## தமிழ் கணிணிக்கு செய்த பங்களிப்புகள் {#தமழ_கணணகக_சயத_பஙகளபபகள}

-   தமிழ் இணைய மாநாட்டை 1999-ம் ஆண்டு நடத்த பெரும் முயற்சி எடுத்தவர்களில் முரசொலி
    மாறன் முக்கியமானவர்.
-   ஆங்கிலம், தமிழ் ஆகிய இரு மொழியில் அமைக்கப்பட்ட 'தாப்' என்ற எழுத்துருவும்,
    தமிழில் மட்டுமே தட்டச்சு செய்யும் வகையில் அமைக்கப்பட்ட 'தாம்' என்ற எழுத்துருவும்
    1999-ஆம் ஆண்டு மாநாட்டில் கொணர வழிவகை செய்தார்.
-   தமிழர்களிடம் மென்பொருட்களின் தரப்படுத்துதலுக்கான முயற்சியை வற்புறுத்தினார்.
-   தமிழ் மென்பொருள் உற்பத்தியாளர்களிடையே பல்வேறு மென்பொருள்களை உருவாக்க
    ஊக்குவித்தார். தமிழகத்தில் மென்பொருள் உற்பத்தியாளர்களுக்கு அரசு மூலமாக
    நிதியுதவிகள் பல செய்து தமிழ்மென்பொருள்களை உருவாக்க முயற்சி எடுத்தார்.

## திரைப்பட வாழ்க்கை {#தரபபட_வழகக}

முரசொலி மாறன் திரைப்படங்களுக்கு கதை, உரையாடல் எழுதினார். இயக்குநராகவும்,
தயாரிப்பாளராகவும் பணியாற்றினார்.

##### எழுதிய திரைப்படங்கள் {#எழதய_தரபபடஙகள}

-   குலதெய்வம் (1956)
-   அன்னையின் ஆணை (1958)
-   அன்பு எங்கே (1958)
-   தலை கொடுத்தான் தம்பி (1959)
-   சகோதரி (1959)
-   நல்ல தீர்ப்பு (1959)

##### இயக்கிய திரைப்படங்கள் {#இயககய_தரபபடஙகள}

-   மறக்க முடியுமா (1966)
-   வாலிப விருந்து (1967)

##### தயாரித்த திரைப்படங்கள் {#தயரதத_தரபபடஙகள}

-   பிள்ளையோ பிள்ளை (1972)
-   மறக்க முடியுமா (1966)

## மறைவு

முரசொலி மாறன் நவம்பர் 23, 2003-ல் காலமானார்.

## நூல் பட்டியல் {#நல_படடயல}

-   அபாய விளக்கு
-   ஏன் வேண்டும் இன்பத் திராவிடம்? (முத்துவேல் பதிப்பகம், 1957)
-   நாளை நமதே
-   திராவிட இயக்க வரலாறு
-   மாநில சுயாட்சி
-   வால் நட்சத்திரம் (திராவிடப்பண்ணை, 1956)

## உசாத்துணை

-   [தமிழ்க் கணிப்பொறி வல்லுனர்கள்- இணையத்தமிழ் பங்களிப்பாளர்கள்: மணிவானதி
    தளம்](https://manikandanvanathi.blogspot.com/2012/04/blog-post_05.html)
-   [ஒரு மந்திரி ஆகணும்னு ஆசைப்பட்டதே இல்ல!" - முரசொலி மாறன்:
    விகடன்](https://www.vikatan.com/government-and-politics/policy/murasoli-marans-exclusive-1989)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
