![](ஃபியல்.png "ஃபியல்.png") மலேசிய இயல் எழுத்தாளர் மன்றம் 2021-ல் பொன் கோகிலத்தால்
தோற்றுவிக்கப்பட்டது. மலேசிய இளைஞர்களிடையே படைப்பூக்கத்தை மேலோங்கச் செய்யவும் அவர்களின்
படைப்புகளை நூலாகக் கொண்டு வரவும் இவ்வமைப்பு உருவானது.

## தொடக்கம்

[பொன் கோகிலம்](பொன்_கோகிலம் "wikilink") இயல் பதிப்பகத்தை 2020-லும் இயல் எழுத்தாளர்
மன்றத்தை 2021-லும் நிறுவினார். இலக்கிய ஆர்வமுள்ள இளைஞர்களுக்கு வழிகாட்டுதலும்
இலக்கிய பயிற்சிகள் வழங்குவதையும் முதன்மை நோக்கமாக கொண்ட இவ்வமைப்புகள் இளைஞர்களின்
முதல் நூலை இலவசமாக வெளியீடு செய்யும் நோக்கத்தையும் கொண்டுள்ளன.

## நடவடிக்கைகள்

###### வெண்பலகை

எழுத்தாளர் கே. பாலமுருகனை பயிற்றுநராக கொண்டு வெண்பலகை எனும் சிறுகதைப் புலனக்
குழுவைத் தொடங்கி, இரண்டு ஆண்டுகளுக்கு மேலாக இயங்கலை வழியாக(online) சிறுகதை,
வாசிப்பு, எழுத்து, பயிற்சி போன்றவை வழங்கப்பட்டு வருகின்றது.

###### கரும்பலகை

பல்கலைக்கழக, ஆசிரியர் பயிற்சி கல்லூரி மாணவர்களிடையே புதுக்கவிதை ஆர்வத்தை வளர்க்கும்
முகமாக, கவிஞர் சிவாவின் வழிகாட்டுதலோடு கரும்பலகை எனும் மாதாந்திர கவிதை
பயிலரங்குககள் நடத்தப்படுகின்றன. தொடர்ந்து, தமிழ்நாட்டிலிருந்து கவிஞர்
[வெய்யில்](வெய்யில்(கவிஞர்) "wikilink") இளம் கவிஞர்களுக்கு நவீனக்கவிதைப் பயிலரங்கினை
டிசம்பர் 10, 2022-ல் நடத்தினார். புதிய கவிஞர்களை ஊக்கப்படுத்தும் பொருட்டு அவர்கள்
எழுதும் சிறந்த கவிதைகள் அச்சு ஊடங்களில் வெளியிடப்படுகின்றனர்.

###### நூலிழை

கதைசொல்லி அமர்வு ஒவ்வொரு வாரமும் சிறுகதைகளை வாசித்து அதிலிருக்கும் கூறுகளை
விவாதிக்கும் களமாக அமைகின்றது. வாசிப்பை மேம்படுத்தவும், பல எழுத்தாளர்களை அறிந்து
கொள்வதற்கும் உதவுகிறது.

###### திறனாய்வு

தமிழக பேராசிரியர் [அ. இராமசாமிய](அ.ராமசாமி "wikilink")ின் வழிகாட்டுதலோடு
மூன்று மாதங்கள் இணையம் வழி திறனாய்வு கல்வி வழங்கப்பட்டது.

###### விசைப்பலகை

நாவல்கள் எழுதுவதை ஊக்குவிக்கும் நோக்கில், நாவல் பயிலரங்கம் ஆகஸ்ட் 13, 2022 அன்று
ஏற்பாடு செய்யப்பட்டது. தமிழ்நாட்டிலிருந்து எழுத்தாளர் [லஷ்மி
சரவணகுமார்](லக்ஷ்மி_சரவணகுமார் "wikilink") கலந்து கொண்டு, மாணவர்களுக்குப்
பயிற்சிகளை வழங்கினார்.

###### குறுங்கதைப் பயிலரங்கம் {#கறஙகதப_பயலரஙகம}

இடைநிலைப்பள்ளி மாணவர்களுக்கு இலக்கிய ஆர்வத்தை ஏற்படுத்தும் வகையில் 2022 -ஆம் ஆண்டு
குறுங்கதைப்பயிலரங்கம் தொடங்கப்பட்டது. எழுத்தாளர் தயாஜி, இப்பயிலரங்கின் பயிற்றுநராகச்
செயல்படுகிறார்.

###### பாடலாசிரியர் பயிலரங்கம் {#படலசரயர_பயலரஙகம}

மலேசியக் கலைத்துறையின் வளர்ச்சியில் உள்ளூர் பாடல்களின் தரத்தை கூட்டும் முயற்சியாக
'பாடல் எழுதுவது எப்படி' என்ற பயிலரங்கு கவிஞர் சினேகனின் வழிகாட்டுதலில்
நடத்தப்பட்டது. 2019-ல் தொடங்கி, ஒவ்வொரு ஆண்டும் இப்பயிலரங்கம் நடைபெறுகிறது. 2019 -ல்
தமிழ்நாட்டில் இதன் பரிசளிப்பு விழா தமிழர் திருநாள் நிகழ்ச்சியில் நடைபெற்றது.
மலேசியப் பாடலாசிரியர்களுக்கு பரிசுகளும் வழங்கப்பட்டன.

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:மலேசிய இலக்கிய
அமைப்புகள்](Category:மலேசிய_இலக்கிய_அமைப்புகள் "wikilink")
