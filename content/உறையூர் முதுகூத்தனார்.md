உறையூர் முதுகூத்தனார் (உறையூர் முதுக்கூற்றனார்) சங்க காலப் புலவர். இவர் பாடிய ஒன்பது
பாடல்கள் சங்க இலக்கியத்தொகையில் உள்ளன.

## வாழ்க்கைக் குறிப்பு {#வழககக_கறபப}

உறையூர் முதுகூத்தனார், உறையூர் முதுக்கூற்றனார் என்றும் அழைக்கப்பட்டார். உறையூரைச்
சேர்ந்தவர். ஒன்பது சங்கப் பாடல்களை இயற்றியுள்ளார்.

## இலக்கிய வாழ்க்கை {#இலககய_வழகக}

உறையூர் முதுகூத்தனார் பாடிய ஒன்பது பாடல்கள் [குறுந்தொகை](குறுந்தொகை "wikilink")
(221,390), [நற்றிணை](நற்றிணை "wikilink")
(28,58)[அகநானூறு](அகநானூறு "wikilink") (137,329),
[புறநானூறு](புறநானூறு "wikilink") (331),
[திருவள்ளுவமாலை](திருவள்ளுவமாலை "wikilink") (39) ஆகிய சங்க இலக்கியத் தொகைகளில்
உள்ளன.

## பாடல் வழி அறியவரும் செய்திகள் {#படல_வழ_அறயவரம_சயதகள}

-   திருவள்ளுவரின் திருக்குறளை ஓதாதவரின் நாவிற்கு இன்சொற் சொலவில்லை; உடம்பிற்கு
    நல்வினையில்லை என்று கருதித் திருமகள் அவரிடஞ் சேரான். (திருவள்ளுவமாலை)
-   சோழர் காவிரியாற்றின் இரு மருங்கிலும் உள்ள உறையூர், திருவரங்கம் ஆகிய இரு
    ஊர்களிலும் பங்குனி முயக்கம் என்னும் விழா கொண்டாடி முடிந்த மறுநாள் கொண்டாடப்பட்ட
    இடம் வெறிச்சோடிக் கிடப்பது போல தலைவியின் நெற்றி வெறிச்சோடிக் கிடந்தது. (அகம்
    137)
-   பாண்டியன் பொதியமலை மூங்கில் போல் இருந்த தோள் வாடிப்போயிற்று.
-   உப்பு கொண்டு செல்லும் உமணர்கள் (அகம் 329)
-   முல்லைப்பூ பூத்துக் கிடக்கிறது. பாலைக் கொண்டுவந்து கொடுத்துவிட்டுக் கூழை
    வாங்கிக்கொண்டு பசு மேய்க்கச் செல்லும் இடையன் கூட முல்லை மொட்டுகளை
    அணிந்திருக்கிறான். அவர் இன்னும் வராமையால் என்னால் முல்லைப் பூவை அணிய
    முடியவில்லையே எனத் தலைவி வருந்துகிறாள். (குறுந்தொகை 221)
-   அவன் அருவி நீர் பாய்ச்சி ஐவன நெல் விளைவித்துக்கொண்டிருக்கிறான். அவனை
    அணைக்காமையால் என் கையில் வளையல் நிற்கவில்லை. உடல் பசலை ஆர்க்கின்றது. (குறுந்தொகை
    371)
-   பொழுதும் போனபின் வழிப்பறி மக்களும் வேலேந்திக்கொண்டு தண்ணுமை முழக்கத்துடன்
    வருகின்றனர். (குறுந்தொகை 390)
-   சிறுவர் முழக்கும் பறையில் எழுதப்பட்டுள்ள குருவி அடி படுவது போல அந்தக்
    குதிரைகளை அடித்து விரைந்து வரச் சொல்லும் தலைவி.
-   வீரை வெளிமான் முரசத்தில் மாலையில் விளக்கேற்றி வைக்கப்பட்டது.
-   உவமை: இடையன் தீ மூட்டும் ஞெலிகோல் போன்று ஒளி தர வல்லவன்; இருப்பது சிறிதே
    ஆயினும் வந்தவர்க்கு ஊட்டும் மகளிர் போல வழங்கவும் வல்லவன்; அரசன் வழங்கும் பெருஞ்சோறு
    போலப் பகைவர்களை வெட்டித் தூவவும் வல்லவன்.

## பாடல்

-   அகநானூறு 137[^1]: [பாலை](பாலைத்_திணை "wikilink"): \'தலைமகன் பிரியும்\'
    எனக் கருதி வேறுபட்ட தலைமகட்குத் தோழி சொல்லியது.
-   அகநானூறு 329[^2]: [பாலை](பாலைத்_திணை "wikilink"): பிரிவிடை வேறுபட்ட
    தலைமகள் தோழிக்குச் சொல்லியது; பிரிவு உணர்த்திய தோழிக்குத் தலைமகள் சொல்லியதூஉம்
    ஆம்
-   குறுந்தொகை 221[^3]: [முல்லை](முல்லைத்_திணை "wikilink"): தலைவன் கூறிச்சென்ற
    பருவம் வந்தது கண்டு கவன்ற தலைவியை, "நீ ஆற்றியிருத்தல் வேண்டும்" என வற்புறுத்திய
    தோழியை நோக்கி, "முல்லை மலர்ந்தது; கார்காலம் வந்து விட்டது; அவர் வந்திலர்; யான்
    எங்ஙனம் ஆற்றியிருப்பேன்?
-   குறுந்தொகை 390[^4]: [பாலை](பாலைத்_திணை "wikilink"): பாலைநிலவழியே
    சேர்ந்துபோகும் தலைவனையும் தலைவியையும் கண்டோர், "பொழுது போயிற்று; ஆறலை கள்வரால்
    ஏதம் நிகழும்"என்று அறிவுறுத்தி மேற்செல்லுதலைத் தடுத்தது.
-   நற்றிணை 28[^5]:பாலை: பிரிவின்கண்ஆற்றாளாகிய தலைவிக்குத் தோழி சொல்லியது; குறை
    நயப்பும் ஆம்.
-   நற்றிணை58[^6]: [நெய்தல்](நெய்தல்_திணை "wikilink"): பகற்குறி வந்து நீங்கும்
    தலைமகன் போக்கு நோக்கி, தோழி மாவின்மேல்வைத்துச் சொல்லியது
-   புறநானூறு 331[^7]: திணை: [வாகை](வாகைத்திணை "wikilink"); துறை : மூதின்
    முல்லை

## பாடல் நடை {#படல_நட}

-   திருவள்ளுவமாலை 39

`<poem>`{=html} தேவிற் சிறந்ததிரு வள்ளுவர் குறள்வெண் பாவிற் சிறந்திடும்முப்
பால்பகரார் - நாவிற்கு உயலில்லை சொற்சுவை ஓர்வில்லை மற்றும் செயலில்லை என்னும் திரு.
`</poem>`{=html}

-   அகநானூறு 137

`<poem>`{=html} தீ இல் அடுப்பின் அரங்கம் போல, பெரும் பாழ்கொண்டன்று, நுதலே; தோளும்,
தோளா முத்தின் தெண் கடற் பொருநன் திண் தேர்ச் செழியன் பொருப்பிற் கவாஅன் நல் எழில் நெடு
வேய் புரையும் தொல் கவின் தொலைந்தன; நோகோ யானே. `</poem>`{=html}

-   குறுந்தொகை 221

`<poem>`{=html} அவரோ வாரார் முல்லையும் பூத்தன பறியுடைக் கையர் மறியினத் தொழியப்
பாலொடு வந்து கூழொடு பெயரும் யாடுடை இடைமகன் சென்னிச் சூடிய வெல்லாம் சிறுபசு
முகையே. `</poem>`{=html}

-   நற்றிணை 28

`<poem>`{=html} என் கைக் கொண்டு தன் கண்ஒற்றியும், தன் கைக் கொண்டு என் நல் நுதல்
நீவியும். அன்னை போல இனிய கூறியும், கள்வர் போலக் கொடியன்மாதோ- மணி என இழிதரும்
அருவி, பொன் என வேங்கை தாய ஓங்கு மலை அடுக்கத்து, ஆடு கழை நிவந்த பைங் கண் மூங்கில்
ஓடு மழை கிழிக்கும் சென்னி, கோடு உயர் பிறங்கல், மலைகிழவோனே! `</poem>`{=html}

-   குறுந்தொகை 390

`<poem>`{=html} எல்லும் எல்லின்று பாடுங் கேளாய் செல்லா தீமோ சிறுபிடி துணையே
வேற்றுமுனை வெம்மையிற் சாத்துவந் திறுத்தென வளையணி நெடுவேல் ஏந்தி மிளைவந்து பெயரும்
தண்ணுமைக் குரலே. `</poem>`{=html}

-   புறநானூறு 331

`<poem>`{=html} கல்லறுத்து இயற்றிய வல்லுவர்க் கூவல் வில்லேர் வாழ்க்கைச், சீறூர் மதவலி
நனிநல் கூர்ந்தனன் ஆயினும், பனிமிகப், புல்லென் மாலைச் சிறுதீ ஞெலியும் கல்லா இடையன்
போலக், குறிப்பின் இல்லது படைக்கவும் வல்லன்\" `</poem>`{=html}

## உசாத்துணை

-   புலவர் கா. கோவிந்தன்: திருநெல்வேலி தென்னிந்தைய சைவ சித்தாந்த நூற்பதிப்புக்கழகம்:
    வணிகரிற் புலவர்கள்: சங்கத் தமிழ்ப் புலவர் வரிசை-9
-   [சங்கத் தமிழ்ப் புலவர் வரிசை: தமிழ் இணைய கல்விக்
    கழகம்](https://www.tamildigitallibrary.in/book-detail?id=jZY9lup2kZl6TuXGlZQdjZt1k0l3&tag=%E0%AE%9A%E0%AE%99%E0%AF%8D%E0%AE%95%E0%AE%A4%E0%AF%8D%20%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%AA%E0%AF%8D%E0%AE%AA%E0%AF%81%E0%AE%B2%E0%AE%B5%E0%AE%B0%E0%AF%8D%20%E0%AE%B5%E0%AE%B0%E0%AE%BF%E0%AE%9A%E0%AF%88#book1/3)
-   [உறையூர் முதுகூத்தனார்:
    tamilvu](http://www.tamilvu.org/library/l1220/html/l1220231.htm)

## அடிக்குறிப்புகள்

```{=html}
<references />
```
```{=mediawiki}
{{Finalised}}
```
[Category:புலவர்கள்](Category:புலவர்கள் "wikilink") [Category:Tamil
Content](Category:Tamil_Content "wikilink")
[Category:Spc](Category:Spc "wikilink")

[^1]: [தமிழ்ச்சுரங்கம்-அகநானூறு
    137](http://www.tamilsurangam.in/literatures/ettuthogai/agananooru/agananooru_137.html)

[^2]: [தமிழ்ச்சுரங்கம்-அகநானூறு
    329](http://www.tamilsurangam.in/literatures/ettuthogai/agananooru/agananooru_329.html)

[^3]: [தமிழ்ச்சுரங்கம்-குறுந்தொகை
    221](http://www.tamilsurangam.in/literatures/ettuthogai/kurunthokai/kurunthokai_221.html)

[^4]: [தமிழ்ச்சுரங்கம்-குறுந்தொகை
    390](http://www.tamilsurangam.in/literatures/ettuthogai/kurunthokai/kurunthokai_390.html)

[^5]: [தமிழ்ச்சுரங்கம்-நற்றிணை
    28](http://www.tamilsurangam.in/literatures/ettuthogai/narrinai/narrinai_28.html)

[^6]: [வைரத்தமிழ்-நற்றிணை
    58](http://www.diamondtamil.com/education/sangam_literature/ettuttokai/narrinai/narrinai58.html#.YxxV8XZBzrc)

[^7]: [தமிழ்ச் சுரங்கம் -புறநானூறு
    331](http://www.tamilsurangam.in/literatures/ettuthogai/purananooru/purananooru_331.html)
