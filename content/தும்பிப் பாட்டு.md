காட்டு மரப்பட்டைகளின் இடையில் வாழும் வண்டு இனமான தும்பி போல் இப்பாடலைப் பாடுபவர்
ஆடுவதாலும், ஆட்டகாரரின் உடம்பில் இருந்து தும்பியின் வாசம் வீசுவதாலும் இந்நிகழ்த்துக்கலை
தும்பிப் பாட்டு எனப்படுகிறது. மலைவாழ் இணமான காணிக்காரர்கள் இடையே இக்கலை
நிகழ்த்தப்படுகிறது.

## நடைபெறும் முறை {#நடபறம_மற}

தும்பிப் பாடல் நீண்ட வடிவில் நடைபெறும், ஒன்றில் இருந்து பத்து வரை இடம்பெறும் பாடல்கள்
திரும்பத் திரும்ப பாடப்படும். ஒரு பாடலில் நூறு கண்ணிகள் வரை இடம்பெறும். இதனைப்
பாடும் போது இறை அருள் வருவது தெரிந்தால் பாடுவதை நிறுத்திவிடுவர். இதனை தொடர்ந்து
பாடினால் தும்மித் துள்ளல் வந்துவிடும் என்ற நம்பிக்கை நிகழ்த்தும் கலைஞர்களிடம் உள்ளது.

இக்கலை சமூகம் சார்ந்த கலை. பொழுதுபோக்கிற்காக நடக்கும் இக்கலை, இரவு நேரங்களில்
நெருப்பு மூட்டி அதனை சுற்றியோ அல்லது நெருப்பிற்கு பக்கத்திலோ ஆடுவர். பருவமடைந்த
பெண்ணொருத்தியை நிற்க வைத்து பெண்ணின் மேல் துணியொன்றைப் போட்டு மூடுவார்கள். அதன்பின்
அவளைச் சுற்றி நின்றுக் கொண்டு பெண்கள் கேலி பேசுவார்கள். சுற்றியிருக்கும் பார்வையாளர்கள்
இந்தக் கிண்டலைக் கேட்டு சிரிப்பதாக இந்நிகழ்த்துக் கலை அமையும்.

பருவமடைந்த பெண்ணிருக்கும் இடத்திற்கு அருகில் நெருப்பை மூட்டியிருப்பர், அதனைச் சுற்றி
ஆண்களும், பெண்களும் கூடி பாடி ஆடுவர்.

## தும்பிப் பாடல் {#தமபப_படல}

இந்நிகழ்த்துக் கலை பாடல்களை ஞா. ஸ்டீபன் தொகுத்துள்ளார். இரண்டு தும்பிப் பாடல்கள் பின்
வருமாறு,

*ஒண்ணாம் ஸ்ரீமதம் முட்டையிட்டு*

*பதினெட்டு முட்டையும் பாம்பும் கிடக்குமுன்ன*

*ஆடி வதுந்திய அலஞ்சி வதுந்தி*

*ஆனக் கழுத்துல்ல வெறி வருந்தி*

*நின்ற களமல்ல என்ற களமல்ல*

*ஸ்ரீயேக சாமியோட துள்ளக் களம்\...*

*பத்தாம் ஸ்ரீமதம் முட்டையிட்டு*

*பதினெட்டு முட்டையும் பாம்பும் கிடக்குமுன்ன*

*ஆடி வதுந்திய அலஞ்சி வதுந்தி*

*ஆனக் கழுத்துல்ல வெறி வருந்தி*

*நின்ற களமல்ல என்ற களமல்ல*

*ஸ்ரீயேக சாமியோட துள்ளக் களம்.*

## நிகழ்த்துபவர்கள்

பருவப் பெண் - இவள் மேல் துணி ஒன்றை மூடி, சுற்றி நின்று ஆணும், பெண்ணும் ஆடுவர்

## நிகழும் ஊர்கள் {#நகழம_ஊரகள}

திருநெல்வேலி மாவட்டம் - பாபநாசம் பகுதியில்

கன்னியாகுமரி மாவட்டம் - கங்குளம் வட்டத்து மலைப் பகுதிகளில் ஆறு காணி, பத்து காணி
பகுதியில் நடைபெறும்

## நிகழும் சாதி {#நகழம_சத}

இக்கலை மலைவாழ் சாதியினரான காணிக்காரர்கள் சமூகத்தின் நிகழ்த்துக் கலை.

## நடைபெறும் இடம் {#நடபறம_இடம}

இக்கலை ஊர் கூடும் பொது இடத்தில் நெருப்பை மூட்டி அதனை சுற்றியோ, அதற்கு பக்கத்திலோ
நிகழ்த்துவர்.

## உசாத்துணை

-   தமிழக நாட்டார் நிகழ்த்துக் கலைகள் களஞ்சியம் - அ.கா.பெருமாள்
-   [Valaitamil - தும்பிப்
    பாட்டு](https://www.valaitamil.com/thumbi-paattu_10474.html)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
