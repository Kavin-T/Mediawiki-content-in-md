பொ.மீ. இராமலிங்கக் கவிராயர் (பொ.யு. 20-ஆம் நூற்றாண்டு) தமிழ்ப்புலவர். அவதானச்
செய்யுள்கள் முக்கியமான படைப்பு.

## வாழ்க்கைக் குறிப்பு {#வழககக_கறபப}

பொ.மீ. இராமலிங்கக் கவிராயர் மதுரை திருமங்கலம் பிரிவு பேரையூரில் அட்டாவதானம்
மீனாட்சி சுந்தரக் கவிராயருக்கு மகனாகப் பிறந்தார். தந்தையிடம் இயல், இசை, நாடகம்
கற்றார். தந்தையிடமிருந்து அவதானக் கலையைக் கற்றார். பேரையூர் பெருநிலக்கிழார்
முத்துவிசயத்தும்பையசாமி தும்பிச்சி நாயக்கரின் அவைக்களப்ப்புலவராக இருந்தார்.

## கவிராயர் செய்த அவதானங்கள் {#கவரயர_சயத_அவதனஙகள}

-   முதுகில் முறைப்படி எறிகிற சிறுகல், நெல்லை மொத்தம் சேர்த்து வைத்து தனித்தனியாக
    சொல்லுதல்.
-   இடைநடுவே ஒருவர் சொல்லிய தமிழ்ச்சொல்லை சிறிது நேரம் பொறுத்துச் சொல்லியவர்
    கேட்கும்போது தவறாது கூறல்.
-   கணக்குகளை ஒற்றையொழுகுத்தொகை, இரட்டையொழுகுத்தொகை, படியடித்தொகை இவைகளை
    தனித்தனி ஆயிரத்திற்குள் கேட்டால் மொத்தமாக ஒப்புவித்தல்
-   ஒற்றைவினாக் கணக்கு தீர்த்து விடை பகர்தல்
-   இருபது எழுத்துகளுக்குள் அடங்கக்கூடிய ஒரு தமிழ் மொழியை அல்லது செய்யுளை ஒருவர்
    எழுதிக் கொண்டு எழுத்துக்களை மாற்றி மாற்றிச் சொன்னால் அதை முறைப்படி சொல்லுதல்
-   ஒருவர் சொல்லிய தொகை எதுவோ அதனை மனைக்கு மனை மாறுபாடாக வந்த தொகை வராதபடி
    எழுதச் செய்து எவ்வரிசையில் நான்கு நான்கு மனையாய்ப் பார்க்கினும் சொல்லிய தொகை
    வரும்படி படைத்தல்
-   நூல்கள், பாடல்களைச் சொல்லி பொருளுரைத்தல்
-   எட்டெழுத்தாணிச் செய்யுள் சொல்லுதல்

## இலக்கிய வாழ்க்கை {#இலககய_வழகக}

அவதானச் செய்யுள்கள் இயற்றினார். ஆசிரிய விருத்தச் செய்யுள்களில் பாடல் பாடினார். 1929-ல்
அவதானம் செய்து பெருநிலக்கிழார் முத்துவிசயத்தும்பையசாமி தும்பிச்சியிடம் மதிப்புரை
வாங்கினார். டிசம்பர் மாதம் 1926-ல் மதுரை தெற்கு சித்திரைத்தெருவில் வெள்ளியம்பலத்தில்
அட்டாவதானச் செய்யுள் பாடினார். அங்கிருந்த வேம்பத்தூர் சிலேடைப்புலி பிச்சுவையர்
மகனாகிய பாஸ்கரைய்யரிடம் பாராட்டு பெற்றார்.

## பாராட்டியவர்கள்

-   முத்துவிசயத்தும்பையசாமி தும்பிச்சி
-   பாஸ்கரைய்யர்
-   விருதுநகர் ராமசாமிச்செட்டியார்
-   மதுரை சுப்பையர்
-   பேரையூர் மகாலிங்கம் செட்டியார்
-   மதுரை அம்மையப்ப பிள்ளை
-   சூரிய நாராயண செட்டியார்
-   ஸ்ரீவில்லிபுத்தூர் குருசாமி பாரதி
-   மதுரை சாமிநாதத் தம்பிரான்
-   சாலிச்சந்தை பேரம்பல நாடார்

## பாடல் நடை {#படல_நட}

அவதானச் செய்யுள்

`<poem>`{=html} சீர்கொண்ட கடகரட தடவிகட வாரணத் திவ்யமுக னைப்பணிந்து திசைக்கரி
பயத்தொடு திகைத்திட முகிற்றிரள் சிதைந்திட வரைக்கு லங்கன் `</poem>`{=html}

## உசாத்துணை

-   [தமிழ்ப்புலவர் வரிசை: சு.அ.
    ராமசாமிப்புலவர்](https://www.tamildigitallibrary.in/book-detail.php?id=jZY9lup2kZl6TuXGlZQdjZt2kupd#book1/3)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:புலவர்கள்](Category:புலவர்கள் "wikilink")
