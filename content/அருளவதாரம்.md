![அருளவதாரம்](அருளவதாரம்.jpg "அருளவதாரம்") அருளவதாரம் (2006) கிறிஸ்தவக்
காவியம். இயேசு கிறிஸ்துவின் வாழ்க்கையை பற்றி பாடுகிறது. வி. மரிய அந்தோனி இதன்
ஆசிரியர்.

## எழுத்து, வெளியீடு {#எழதத_வளயட}

ஆசிரியர் [வி.மரிய அந்தோனி](வி.மரிய_அந்தோனி "wikilink") இந்தக் காவியத்தை 1968
முதல் 1983 வரை பதினைந்தாண்டுகள் எழுதினார். மரிய அந்தோனி 1983-ல் மறைந்தபின்
இருபதாண்டுகள் கழித்து 2006-ல் இக்காவியம் நூலாக வெளிவந்தது. கதிரவன் பதிப்பகம்
இந்நூலை வெளியிட்டது.

## காவிய அமைப்பு {#கவய_அமபப}

இக்காவியம் 8 காண்டங்களையும் 77 காதைகளையும் கொண்டது. 8686 பாடல்கள் கொண்ட பெரிய நூல்
இது. விவிலியத்தின் முதல் நூலான ஆதியாகமம் முதல் இறுதிநூலான வெளிப்படுத்தல் நூல்
வரையிலான செய்திகளைச் சொல்கிறது

-   ஆதிக்காண்டம்
-   அலைச்சல் காண்டம்
-   அதிபர் காண்டம்
-   அரசர் காண்டம்
-   அறிவர் காண்டம்
-   அடிமைக் காண்டம்
-   அவதாரக் காண்டம்
-   அருளல் காண்டம்

காவியத்தில் பின்னிணைப்பாக அருளவதாரச் சொற்பொருள்- பெயர் விளக்க அகராதி 139 பக்கங்களில்
விரிவாக அளிக்கப்பட்டுள்ளது. அரசர் காண்டத்திலுள்ள சாலமோனின் நீதிமொழிகள் குறள்பா
வடிவில் உள்ளன.

`<poem>`{=html} அன்புக் கடவுள்பால் அச்சங்கொள் ஞானத்தின் இன்பத் தொடக்கம் இது
`</poem>`{=html}

## மொழி, யாப்பு {#மழ_யபப}

வெண்பா, ஆசிரியப்பா, கலிப்பா, வஞ்சிப்பா ஆகிய பாவடிவங்களில் எழுதியுள்ளார்.
`<poem>`{=html} ஆதியில் வார்த்தை இருந்தார் அவ்வார்த்தையார் சோதிக் கடவுளுடன் இருந்தார்
சொல் எனப்பேர் ஓதிய வார்த்தை உயர்கடவுளாய் இருந்தார் ஆதித் தொடக்கத்து அவர்
கடவுளோடிருந்தார் `</poem>`{=html}

## இலக்கிய இடம் {#இலககய_இடம}

அண்மைக்கால கிறிஸ்தவக் காப்பியங்களில் இது மிகப்பெரியது. இதில் கம்பராமாயணம், [பெரிய
புராணம்](பெரிய_புராணம் "wikilink") ஆகியவற்றின் தாக்கம் உண்டு என யோ.ஞானசந்திர
ஜான்சன் கருதுகிறார்.

## உசாத்துணை

-   [கிறிஸ்தவக் காப்பியங்கள் -யோ.ஞானசந்திர ஜான்சன்
    இணையநூலகம்](https://www.tamildigitallibrary.in/book-detail.php?id=jZY9lup2kZl6TuXGlZQdjZUdlZMy#book1/)
-   [கிறிஸ்தவக் காப்பியங்களின் தோற்றமும்
    வளர்ச்சியும்](https://johnson11mcc.blogspot.com/2014/08/blog-post_78.html)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:கிறிஸ்தவ இலக்கியங்கள்](Category:கிறிஸ்தவ_இலக்கியங்கள் "wikilink")
[Category:கிறிஸ்தவம்](Category:கிறிஸ்தவம் "wikilink")
[Category:Spc](Category:Spc "wikilink")
