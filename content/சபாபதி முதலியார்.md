சபாபதி முதலியார் (காஞ்சிபுரம் சபாபதி முதலியார்) (1791-1871) தமிழ்ப்புலவர்,
சைவப்புலவர். சைவ நூல்களும், உரைகளும் எழுதினார். பழந்தமிழ், சைவ நூல்களைப்
பதிப்பித்தார்.

## வாழ்க்கைக் குறிப்பு {#வழககக_கறபப}

சபாபதி முதலியார் காஞ்சிபுரத்தில் முத்துராமலிங்க முதலியாரின் தமையனுக்கு மகனாக
1791-ல் பிறந்தார். காஞ்சிபுரம் பச்சையப்ப முதலியாரின் பள்ளிக்கூடத்தில் தலைமை
ஆசிரியராக இருந்தார். புரசை [அட்டாவதானம் சபாபதி
முதலியார்](அஷ்டாவதானம்_சபாபதி_முதலியார் "wikilink") இவரின் மாணவர்.

##### மாணவர்கள்

-   சி.மீனாட்சிசுந்தரம்பிள்ளை
-   தாண்டவராய சுவாமிகள்
-   சபாபதிப்பிள்ளை
-   பரசுராமப்பிள்ளை

## இலக்கிய வாழ்க்கை {#இலககய_வழகக}

சபாபதி முதலியார் திருமுறையை முதன்முதலில் அச்சிட்டார். சைவசமய வினாவிளக்க விடையை
இயற்றினார். தனிப்பாடல்கள் பல பாடினார். வரதுங்க ராமபாண்டியன் செய்த பிரமோத்திர
காண்டத்துக்கு பொழிப்புரை இயற்றினார். திருவண்ணாமலையில் கோயில் கொண்ட அருணாச்சலேஸ்வரர்
மேல் [சதகம்](சதகம் "wikilink") பாடினார். [சைவ எல்லப்ப
நாவலரின்](சைவ_எல்லப்ப_நாவலர் "wikilink") [திருவிரிஞ்சைப்
புராணத்திற்கு](திருவிரிஞ்சைப்_புராணம் "wikilink") சபாபதி முதலியார் பொழிப்புரை
வழங்கினார். சு.கிருஷ்ணசாமி முதலியார் 1861-இல் வெளியிட்ட \'பாலகாண்டம்\'
உரைப்பதிப்பிற்கு சபாபதி முதலியாரும், கோமளேசுவரன்பேட்டை இராசகோபாலபிள்ளையும்
உதவினார் என்பர்.

இவரது சைவ சமய விளக்க வினாவிடையையும் டி.ஃபவுல்க்ஸ் (T.Foulkes) என்பவர் ஆங்கிலத்தில்
மொழிபெயர்த்து வெளியிட்டார். "The work Contains a useful Compendium of
Saivism என்று ஜான் மர்டாக் தமது நூலில் கூறியுள்ளார்.

## பதிப்பாளர்

[பரிமேலழகரின்](பரிமேலழகர் "wikilink") உரையைத்தழுவி எழுதப்பட்ட
[திருக்குறளை](திருக்குறள் "wikilink") 1856-ல் பதிப்பித்தார். திருவாசகத்தை 1871-ல்
பதிப்பித்தார். திருக்கருவைப் பதிற்றுப்பத்தந்தாதியை 1837-ல் திருவேங்கடாசல முதலியாரது
சரஸ்வதி அச்சுக்கூடத்தில் பரிசோதித்து அச்சிட்டுப் பதிப்பித்துள்ளார். பல நூல்கள் இவரது
மேற்பார்வையில் அச்சிட்டுப் பதிக்கப்பட்டுள்ளன.

## மறைவு

காஞ்சிபுரம் சபாபதி முதலியார் 1871-ல் காலமானார்.

## நினைவு

தமிழக அரசு சென்னை கொண்டித் தோப்பில் உள்ள ஒரு தெருவிற்கு \'காஞ்சிபுரம் சபாபதி
முதலியார் தெரு\'என்று பெயர் இட்டது.

## நூல்பட்டியல்

-   சைவசமய வினாவிளக்க விடை (1879)
-   திருக்கழுக்குன்ற சிலேடை வெண்பா
-   அருணாச்சல சதகம்
-   திருக்குறள் உரை
-   திருஞானசம்பந்த சுவாமிகள் தாலாட்டு
-   திருக்குழந்தை வடிவேலன் பிள்ளைத்தமிழ்
-   நீதிநெறி விளக்கவுரை
-   பிரமோத்தரக் காண்டப் பொழிப்புரை

##### பதிப்பித்தவை

-   திருக்கருவைப் பதிற்றுப் பத்தந்தாதி (1837)
-   பரமராசிய மாலை (1836)
-   திருஞானசம்பந்த சுவாமிகள் திருமுறை (1864)
-   தேவாரத் திருப்பதிகத் திருமுறை (1866)
-   சுந்தரமூர்த்தி பதிகம்
-   திருநாவுக்கரசர் பதிகம் (1867)
-   பெரியபுராணம் (1870)

## உசாத்துணை

-   [பாவலர் சரித்திர தீபகம்: அ. சதாசிவம்பிள்ளை: கொழும்பு
    தமிழ்ச்சங்கம்](https://noolaham.net/project/10/962/962.pdf)

## இணைப்புகள்

-   [அருணாசல சதகம்:
    மதுரைத்திட்டம்](https://www.projectmadurai.org/pm_etexts/pdf/pm0846.pdf)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
