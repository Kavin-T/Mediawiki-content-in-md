![சண்முக.செல்வகணபதி (நன்றி:
[<http://muelangovan.blogspot.com/>](https://muelangovan.blogspot.com/))](சண்முக.செல்வகணபதி.jpg "சண்முக.செல்வகணபதி (நன்றி: http://muelangovan.blogspot.com/)"){width="250"
height="250"} சண்முக. செல்வகணபதி (ஜனவரி,1949) கல்வியாளர், தமிழ்
இலக்கியங்களிலும், தமிழிசையிலும் புலமை பெற்றவர். திருவையாறு அரசர் கல்லூரியில்
முதல்வராகப் பணியாற்றினார். இராவ் சாகேப் [ஆபிரகாம்
பண்டிதரின்](ஆபிரகாம்_பண்டிதர் "wikilink") கருணாமிர்த சாகரம் நூலினை
இசைச்சித்திரமாக 15- பொழிவுகளாக திருச்சிராப்பள்ளி வானொலியில் வழங்கினார். இதுவரை
650க்கு- மேற்பட்ட மேடைகளில் இலக்கியச் சொற்பொழிவுகளை ஆற்றியுள்ளார்.

## பிறப்பு, கல்வி {#பறபப_கலவ}

சண்முக.செல்வகணபதி திருவீழிமிழலையில் கி. சண்முகம், குப்பம்மாள் இணையருக்கு ஜனவரி
15,1949 அன்று பிறந்தார். தொடக்கக் கல்வியைத் திருவீழிமிழலையிலும், புகுமுக வகுப்பைக்
குடந்தை அரசு கல்லூரியிலும், பி.ஓ.எல், முதுகலைப் பட்டங்களை அண்ணாமலைப்
பல்கலைக்கழகத்திலும் பெற்றார்.

\'டாக்டர் [வ.சுப. மாணிக்கனாரின்](வ.சுப._மாணிக்கம் "wikilink") நாடகங்கள் ஓர்
ஆய்வு\' என்னும் தலைப்பில் 1987- ல் இளம் முனைவர் பட்ட ஆய்வும். பாரதிதாசன்
பல்கலைக்கழகத்தில் 1991- ல் ஒப்பியல் நோக்கில் பாரதிதாசன்- கார்ல் சாண்ட்பர்க் என்ற தலைப்பில்
முனைவர் பட்ட ஆய்வும் செய்து பட்டங்களைப் பெற்றார்.

## தனி வாழ்க்கை {#தன_வழகக}

டிசம்பர் 5, 1974- அன்று திருவெறும்பூர் நாவலர் நெடுஞ்செழியன் அரசு கலைக்கல்லூரியில்
தமிழ்ப்பேராசிரியராகப் பணியைத் தொடங்கி 29- ஆண்டுகள் பல்வேறு கல்லூரிகளில் பணியாற்றி,
திருவையாறு அரசர் கல்லூரியின் முதல்வர் பொறுப்பேற்றுப் பணி நிறைவு பெற்றார்.

தஞ்சாவூர் தமிழ்ப்பல்கலைக்கழகத்தில் சிறப்புநிலைப் பேராசிரியராக இரண்டு ஆண்டுகள்
பணியாற்றியுள்ளார் ( 2007-2009).

## ஆய்வுகள்

-   இலக்கியம், இசை சார்ந்த ஆய்வுக்கட்டுரைகளை எழுதியிருக்கிறார். உலக அளவிலான
    கருத்தரங்குகள் பதினைந்திலும், தேசியக் கருத்தரங்குகள் இருபத்தெட்டிலும், இதரக்
    கருத்தரங்குகள் எழுபத்தியிரண்டிலுமாகக் கலந்துகொண்டு ஆய்வுரை வழங்கியுள்ளார்.
    இதுவரை 85- கட்டுரைகளை வெளியிட்டுள்ளார்.
-   தமிழக அரசின் கலை பண்பாட்டுத்துறையின் இயலிசை நாடக மன்றத் திட்டத்தின் சார்பில்
    \'பத்துப்பாட்டில் இசைக்குறிப்புகள்\' என்ற ஆய்வேட்டை உருவாக்கினார்.
-   செம்மொழித் தமிழாய்வு மத்திய நிறுவனத்தின் ஆய்வுத் தகைஞராக இருந்து,
    *சிலப்பதிகாரம் வழி அறியலாகும் ஆடல் அரங்கேற்ற நுட்பங்கள்* என்ற தலைப்பில் (2011,
    நவம்பர்) ஆய்வேட்டை உருவாக்கினார்.

## சொற்பொழிவு

-   இராவ் சாகேப் ஆபிரகாம் பண்டிதரின் [கர்ணாமிர்த
    சாகரம்](கர்ணாமிர்த_சாகரம் "wikilink") நூலினை இசைச்சித்திரமாக 15-
    பொழிவுகளாகத் திருச்சிராப்பள்ளி வானொலியில் வழங்கியுள்ளார். இதுவரை 650-க்கு
    மேற்பட்ட மேடைகளில் இலக்கியப் பொழிவுகளாற்றியுள்ளார்.
-   இராவ் சாகேப் ஆபிரகாம் பண்டிதரின் கருணாமிர்த சாகரம் நூலினை இசைச்சித்திரமாக 15-
    பொழிவுகளாகத் திருச்சிராப்பள்ளி வானொலியில் வழங்கியுள்ளார்
-   திருவையாறு ஐயாறப்பர் கோயிலில் திருப்புகழ்ப் பொழிவுகளும் (90- பொழிவுகள்),
    திருவீழிமிழலை ஆலயத்தில் 110- திருமுறைப்பொழிவுகளும், திருத்தவத்துறை ப.சு.
    நற்பணி மன்றத்தின் சார்பில் திருப்புகழ் இசைவிளக்கமும்(64-பொழிவுகள்), திருவரங்கம்
    செண்பகத் தமிழ் அரங்கில் இசைத்தமிழ் அறிஞர் தொடர்ப்பொழிவும் நிகழ்த்தியுள்ளார்.
    தஞ்சாவூர் உலகத் திருக்குறள் பேரவை சார்பில் இசைத்தமிழ் அறிஞர் என்ற தலைப்பில்
    38-பொழிவுகள் நிகழ்த்தியுள்ளார்

## இலக்கிய இடம் {#இலககய_இடம}

தமிழிசை சார்ந்த ஆய்வுகளில் சண்முக செல்வக் கணபதி முக்கியமானவர். தமிழின் இசைமரபு
பற்றி ஆபிரகாம் பண்டிதர் உருவாக்கிய ஆய்வுமுறைமையை முன்னெடுத்தவர்களில் ஒருவர்.
சைவசித்தாந்த ஆய்வுகளிலும் குறிப்பிடத்த பங்காற்றியிருக்கிறார்.

## படைப்புகள்

-   ஒப்பிலக்கிய நோக்கில் தமிழ் இலக்கணம்
-   மொழியியல் நோக்கில் தமிழ் இலக்கணம்
-   கல்வி உளவியல் மனநலமும் மனநலவியலும்
-   தனியாள் ஆய்வு
-   வரலாற்று மொழியியல் நோக்கில் தமிழ் இலக்கணம்
-   தமிழ் மொழியியல் மைச்சுருள் அச்சு
-   தமிழிசை ஆதி மும்மூர்த்திகள், சீர்காழி அருணாசலக்கவிராயர்
-   தொல்காப்பியம் எழுத்ததிகாரம்
-   மொழிபெயர்ப்பியல்
-   பாரதிதாசன் கார்ல் சாண்ட்பர்க்கு ஓர் ஒப்பியல் ஆய்வு
-   ஒப்பிலக்கிய வரம்பும் செயல்பாடும்
-   திருவீழிமிழலை திருத்தலம்
-   நன்னூல் தெளிவுரை
-   சீர்காழி மூவர்
-   தமிழ்க்கலைகள், இசைக்கலை நுட்பங்கள்(ஆறு பாடங்கள்)
-   தொல்காப்பியம் எழுத்ததிகாரம்
-   அருணகிரியாரின் அருந்தமிழ் ஆளுமைகள்
-   இடைநிலைக் கல்வி நூல் தமிழ்ப்பாடம்
-   சித்தர் கருவூரார் வரலாறும் பாடல்களும்
-   பண்ணாராய்ச்சி வித்தகர் குடந்தை ப. சுந்தரேசனார் வாழ்வும் வாக்கும்.
-   மேனிலைக் கல்விநூல் தமிழ் ( 3- பாடங்கள்)
-   இசைத்தமிழ் அறிஞர்கள் தொகுதி 1
-   இராவ் சாகிப் தஞ்சை மு. ஆபிரகாம் பண்டிதர்
-   தஞ்சை தந்த ஆடற்கலை
-   தொல்காப்பியம் செய்யுளியல்
-   அருள்மிகு புன்னைநல்லூர் மாரியம்மன் திருத்தலப் பெருமை
-   கட்டளைகள் ஒதுவார் பட்டயப் படிப்பு பாட நூல்(அச்சில்)
-   தமிழிசை மூவர்- ஓதுவார் பட்டயப் படிப்பு பாடநூல்
-   திருமங்கலமும் ஆனாய நாயனாரும்(அச்சில்)

## பரிசுகள், விருதுகள் {#பரசகள_வரதகள}

-   செந்தமிழ் அரசு
-   விரிவுரை வித்தகச் செம்மல்
-   முத்தமிழ் நிறைஞர்
-   தமிழிசைச்செம்மல்
-   செந்தமிழ் ஞாயிறு
-   திருப்புகழ்த் தமிழாகரர்
-   உயர்கல்விச்செம்மல்
-   இயலிசை நாட்டிய முத்தமிழ் வித்தகர்
-   செந்தமிழ்ச்செம்மல்
-   தமிழ்ச்சுடர்
-   தமிழ்மாமணி
-   முத்தமிழ்ச்செம்மல்,
-   குறள்நெறிச் செம்மல்
-   பண்ணாய்வுப்பெட்டகம்
-   தொல்காப்பியர் விருது
-   பெரும்பாண நம்பி( பண்ணாராய்ச்சி வித்தகர் குடந்தை ப. சுந்தரேசனார் நினைவு தமிழிசை
    விழாக்குழு)

## உசாத்துணை

-   [தமிழிசை அறிஞர்-பேரா.சண்முக செல்வகணபதி-முனைவர் இளங்கோவன்-தமிழோடு
    நான்](https://muelangovan.wordpress.com/2014/06/20/%E0%AE%A4%E0%AE%AE%E0%AE%BF%E0%AE%B4%E0%AE%BF%E0%AE%9A%E0%AF%88-%E0%AE%85%E0%AE%B1%E0%AE%BF%E0%AE%9E%E0%AE%B0%E0%AF%8D-%E0%AE%AA%E0%AF%87%E0%AE%B0%E0%AE%BE%E0%AE%9A%E0%AE%BF%E0%AE%B0%E0%AE%BF%E0%AE%AF/)
-   [சண்முக செல்வக்கணபதி உரை காணொளி](https://youtu.be/O3caeT6jgV8)
-   [சண்முக செல்வக்கணபதி சைவசித்தாந்த உரை](https://youtu.be/-sBbmxNHH5c)
-   [முனைவர் சண்முகசெல்வகணபதி நேர்காணல்](https://youtu.be/8B5yEaEaeH8)
-   [தஞ்சை தந்த
    ஆடற்கலை](https://www.dinamani.com/specials/nool-aragam/2011/oct/31/%E0%AE%A4%E0%AE%9E%E0%AF%8D%E0%AE%9A%E0%AF%88-%E0%AE%A4%E0%AE%A8%E0%AF%8D%E0%AE%A4-%E0%AE%86%E0%AE%9F%E0%AE%B1%E0%AF%8D%E0%AE%95%E0%AE%B2%E0%AF%88-411462.html)

```{=mediawiki}
{{Finalised}}
```
[Category:கல்வியாளர்கள்](Category:கல்வியாளர்கள் "wikilink") [Category:Tamil
Content](Category:Tamil_Content "wikilink")
