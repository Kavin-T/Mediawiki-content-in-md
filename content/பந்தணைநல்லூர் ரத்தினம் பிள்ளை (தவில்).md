பந்தணைநல்லூர் ரத்தினம் பிள்ளை (1903 - 1936) ஒரு தவில் கலைஞர்.

## இளமை, கல்வி {#இளம_கலவ}

ரத்தினம் பிள்ளை தஞ்சாவூர் மாவட்டம் பந்தணைநல்லூர் என்ற ஊரில் 1903-ஆம் ஆண்டில்
[பந்தணைநல்லூர் மரகதம் பிள்ளை](பந்தணைநல்லூர்_மரகதம்_பிள்ளை "wikilink") -
பங்கஜவல்லியம்மாள் இணையருக்கு மூத்த மகனாகப் பிறந்தார்.

ரத்தினம் பிள்ளை [நீடாமங்கலம் மீனாட்சிசுந்தரம்
பிள்ளைய](நீடாமங்கலம்_மீனாட்சிசுந்தரம்_பிள்ளை "wikilink")ின் முதற்சீடராக இருந்தவர்.

## தனிவாழ்க்கை

ரத்தினம் பிள்ளைக்கு கோவிந்தராஜ பிள்ளை என்ற தம்பியும் செல்லம்மாள் (கணவர்: திருக்கடையூர்
சின்னையாத் தவில்காரர்) என்ற தங்கையும் இருந்தனர். [செம்பொன்னார்கோவில் ராமஸ்வாமி
பிள்ளைய](செம்பொன்னார்கோவில்_ராமஸ்வாமி_பிள்ளை "wikilink")ின் மகள் தனபாக்கியத்தம்மாளை
முதலில் மணந்தார். இவர்களுக்குக் குழந்தைகள் இல்லை. தனபாக்கியத்தம்மாள் காலமானதும்
ஆடுதுறை பெருமாள் கோவிலைச் சேர்ந்த ராமாமிருதம் அம்மாளை மணந்தார். பந்தணைநல்லூர்
தக்ஷிணாமூர்த்தி பிள்ளை (நாதஸ்வரம்), முத்தப்பா (தவில்) இருவரும் இவர்களுடைய மகன்கள்.

## இசைப்பணி

ரத்தினம் பிள்ளையின் வாசிப்பில் லயக் கணக்குகள் மிகச் சிறப்பாக இருக்கும். அவருடைய
வாசிப்பைக் கேட்க இசைக் கலைஞர்கள் வந்து கூடுவது வழக்கம்.

###### உடன் வாசித்த கலைஞர்கள் {#உடன_வசதத_கலஞரகள}

பந்தணைநல்லூர் ரத்தினம் பிள்ளை கீழே தரப்பட்டுள்ள கலைஞர்களுக்குத் தவில் வாசித்திருக்கிறார்:

-   [பந்தணைநல்லூர் குருஸ்வாமி பிள்ளை](பந்தணைநல்லூர்_குருஸ்வாமி_பிள்ளை "wikilink")
-   [சிதம்பரம் வைத்தியநாத பிள்ளை](சிதம்பரம்_வைத்தியநாத_பிள்ளை "wikilink")
-   [பந்தணைநல்லூர் ரத்தினம் பிள்ளை](பந்தணைநல்லூர்_ரத்தினம்_பிள்ளை "wikilink")
-   [பெரம்பலூர் அங்கப்ப பிள்ளை](பெரம்பலூர்_அங்கப்ப_பிள்ளை "wikilink")
-   [செம்பொன்னார்கோவில் கோவிந்தஸ்வாமி
    பிள்ளை](செம்பொன்னார்கோவில்_கோவிந்தஸ்வாமி_பிள்ளை "wikilink") சகோதரர்கள்
-   [கீரனூர் சகோதரர்கள்](கீரனூர்_சின்னத்தம்பி_பிள்ளை "wikilink")
-   [திருவாவடுதுறை ராஜரத்தினம் பிள்ளை](டி._என்._ராஜரத்தினம்_பிள்ளை "wikilink")
-   [திருவீழிமிழலை சுப்பிரமணிய
    பிள்ளை](திருவீழிமிழலை_சுப்பிரமணிய_பிள்ளை "wikilink")
-   [வண்டிக்காரத்தெரு ஷண்முகசுந்தரம்
    பிள்ளை](வண்டிக்காரத்தெரு_ஷண்முகசுந்தரம்_பிள்ளை "wikilink")

## மறைவு

திருவனந்தபுரத்தில் மன்னர் முன்னிலையில் வாசித்துக் கொண்டிருந்த போது ராஜரத்தினம் பிள்ளை,
பந்தணைநல்லூர் ரத்தினம் பிள்ளையை எல்லார் முன்னிலையிலும் அவமதித்து விட்டார்.
மனவேதனையுடன் ஊர் திரும்பிய ரத்தினம் பிள்ளை சில நாட்களில் 1936-ஆம் ஆண்டில் காலமானார்.

## உசாத்துணை

-   மங்கல இசை மன்னர்கள் - பி.எம். சுந்தரம் - முதற் பதிப்பு, முத்துசுந்தரி பிரசுரம்,
    சென்னை - டிசம்பர் 2013

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:வாத்திய இசைக்கலைஞர்கள்](Category:வாத்திய_இசைக்கலைஞர்கள் "wikilink")
