![விவேகசிந்தாமணி](விவெக.jpg "விவேகசிந்தாமணி") விவேக சிந்தாமணி (1892)
சென்னையில் இருந்து வெளிவந்த மாத இதழ். இதில் பி.ஆர்.ராஜம் ஐயர், அ.மாதவையா போன்றவர்கள்
எழுதியிருக்கிறார்கள். சி. வி சுவாமிநாதையர் என்பவர் 1892-ஆம் ஆண்டு தொடங்கி நடத்திய
இதழ் இது ([விவேகசிந்தாமணி](விவேகசிந்தாமணி "wikilink") என்னும் பழைய நெறிநூல்
ஒன்று உண்டு)

## வெளியீடு

சென்னை தாம்பரம் கிறிஸ்தவக் கல்லூரியின் Madras Christian College Magazine
[வில்லியம் மில்லர்](வில்லியம்_மில்லர் "wikilink") வழிகாட்டலில் 1870-கள் முதல்
தொடர்ச்சியாக ஆங்கிலத்தில் இலக்கியங்களை வெளியிட்டு வந்தது. அதில் எழுதியவர்கள் தமிழில்
எழுத விரும்பியமையால் தொடங்கப்பட்ட இதழ் விவேகசிந்தாமணி. 1892-ல் இவ்விதழை
வி.சுவாமிநாதையர் தொடங்கினார்.

## உள்ளடக்கம்

விவேகசிந்தாமணி இன்று [பி.ஆர்.ராஜம் ஐயர்](பி.ஆர்._ராஜம்_ஐயர் "wikilink"), [அ.
மாதவையா](அ._மாதவையா "wikilink") போன்றவர்களின் படைப்புகளை வெளியிட்ட இதழ் என
அறியப்படுகிறது. 1893-ஆம் ஆண்டு முதல் பிப்ரவரியில் விவேக சிந்தாமணியில் தொடர்கதை
வடிவத்தில் கமலாம்பாள் சரித்திரத்தை ராஜம் ஐயர் \'அநியாய அபவாதம் அல்லது [கமலாம்பாள்
சரித்திரம்](கமலாம்பாள்_சரித்திரம் "wikilink")\' என்ற தலைப்பில் மூன்றாண்டுகள் தொடராக
எழுதினார். அ.மாதவையா விவேகசிந்தாமணியில் சாவித்திரியின் கதை என்ற தொடர் நாவலை
1892-ன் இதழில் எழுதத்தொடங்கினார். அதிலிருந்த கடுமையான விமர்சனங்களினால் அத்தொடர் அதன்
ஆசிரியரால் நிறுத்தப்பட்டது. இருமாதங்களுக்கு ஒருமுறை என ஆறு அத்தியாயங்கள் மட்டுமே
வெளிவந்தன. அந்நாவல் [முத்துமீனாட்சி](முத்துமீனாட்சி "wikilink") என்றபேரில்
நூலாகியது. அ. மாதவையா அதன்பின் விவேகசிந்தாமணியில் 1898-ல் [பத்மாவதி
சரித்திரம்](பத்மாவதி_சரித்திரம் "wikilink") நாவலை எழுதினார்.

## உசாத்துணை

-   [தமிழம் வலை - பழைய
    இதழ்கள்](https://www.thamizham.net/ithazh/oldmag/om/om002-u8.htm)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:20ஆம் நூற்றாண்டு தமிழ்
இதழ்கள்](Category:20ஆம்_நூற்றாண்டு_தமிழ்_இதழ்கள் "wikilink")
[Category:இதழ்கள்](Category:இதழ்கள் "wikilink")
