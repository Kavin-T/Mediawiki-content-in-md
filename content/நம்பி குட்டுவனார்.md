நம்பி குட்டுவனார் சங்க காலப் புலவர். குறுந்தொகையில் உள்ள இரண்டு பாடல்களும் நற்றிணையில்
உள்ள மூன்று பாடல்களும் இவர் எழுதியவை.

## வாழ்க்கைக் குறிப்பு {#வழககக_கறபப}

சேரமரபினைச் சேர்ந்தவர். குட்டுவனார் என்பது சேர மரபைக் குறிப்பது. நம்பி என்பது
ஆண்களில் சிறந்தவரைக் குறிப்பது.

## இலக்கிய வாழ்க்கை {#இலககய_வழகக}

குறுந்தொகையில் உள்ள இரண்டு பாடல்களும் (109, 243), நற்றிணையில் உள்ள மூன்று பாடல்களும்
(145, 236, 345) குட்டுவனார் எழுதியவை. தலைவியைக் காணவந்த தலைவன் காதில்
கேட்குமாறு, அலர் பற்றிய செய்தியைத் தோழி கூறுவதாகக் குறுந்தொகைப் பாடல் உள்ளது.

## பாடல் நடை {#படல_நட}

-   குறுந்தொகை 109

`<poem>`{=html} முடக்கால் இறவின் முடங்குபுறப் பெருங்கிளை புணரி இகுதிரை தரூஉந்
துறைவன் புணரிய இருந்த ஞான்றும் இன்னது மன்னோ நன்னுதற் கவினே. `</poem>`{=html}

-   குறுந்தொகை 243

`<poem>`{=html} மானடி யன்ன கவட்டிலை அடும்பின் தார்மணி யன்ன ஒண்பூக் கொழுதி ஒண்தொடி
மகளிர் வண்ட லயரும் புள்ளிமிழ் பெருங்கடற் சேர்ப்பனை உள்ளேன் தோழி படீஇயர்என் கண்ணே.
`</poem>`{=html}

-   நற்றிணை 145

`<poem>`{=html} இருங் கழி பொருத ஈர வெண் மணல் மாக் கொடி அடும்பின் மா இதழ் அலரி
கூந்தல் மகளிர் கோதைக் கூட்டும் காமர் கொண்கன், நாம் வெங் கேண்மை ஐது ஏய்ந்தில்லா ஊங்கும்,
நம்மொடு புணர்ந்தனன் போல உணரக் கூறி, \'தான் யாங்கு?\' என்னும் அறன் இல் அன்னை; யான்
எழில் அறிதலும் உரியள் நீயும்; நம் பராரைப் புன்னைச் சேரி, மெல்ல, நள்ளென் கங்குலும்,
வருமரோ- அம்ம வாழி!- தோழி அவர் தேர் மணிக் குரலே! `</poem>`{=html}

-   நற்றிணை 236

`<poem>`{=html} நோயும் கைம்மிகப் பெரிதே; மெய்யும் தீ உமிழ் தெறலின் வெய்தாகின்றே-
ஒய்யெனச் சிறிது ஆங்கு உயிரியர், \'பையென முன்றில் கொளினே நந்துவள் பெரிது\' என,
நிரைய நெஞ்சத்து அன்னைக்கு உய்த்து ஆண்டு உரை, இனி- வாழி, தோழி!- புரை இல் நுண் நேர்
எல் வளை நெகிழ்த்தோன் குன்றத்து அண்ணல் நெடு வரை ஆடி, தண்ணென வியல் அறை மூழ்கிய வளி என்
பயலை ஆகம் தீண்டிய, சிறிதே. `</poem>`{=html}

-   நற்றிணை 345

`<poem>`{=html} கானற் கண்டல் கழன்று உகு பைங் காய் நீல் நிற இருங் கழி உட்பட வீழ்ந்தென
உறு கால் தூக்க, தூங்கி ஆம்பல் சிறு வெண் காக்கை ஆவித்தன்ன வெளிய விரியும் துறைவ!
என்றும் அளிய பெரிய கேண்மை நும் போல் சால்பெதிர் கொண்ட செம்மை யோரும் தேறா நெஞ்சம்
கையறுபு வாட நீடின்று விரும்பார் ஆயின் வாழ்தல் மற்றெவனோ? தேய்கமா தெளிவே!
`</poem>`{=html}

## உசாத்துணை

-   [புலவர் கா. கோவிந்தன் -- திருநெல்வேலி தென்னிந்திய சைவ சித்தாந்த நூற்பதிப்புக்
    கழகம் -- சங்கத் தமிழ்ப் புலவர்
    வரிசை-3](https://www.tamildigitallibrary.in/book-detail?id=jZY9lup2kZl6TuXGlZQdjZt1k0l3&tag=%E0%AE%9A%E0%AE%99%E0%AF%8D%E0%AE%95%E0%AE%A4%E0%AF%8D%20%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%AA%E0%AF%8D%E0%AE%AA%E0%AF%81%E0%AE%B2%E0%AE%B5%E0%AE%B0%E0%AF%8D%20%E0%AE%B5%E0%AE%B0%E0%AE%BF%E0%AE%9A%E0%AF%88#book1/)
-   [நல்ல
    குறுந்தொகை-குறுந்தொகை-109](https://nallakurunthokai.blogspot.com/2015/11/109.html)
-   [தமிழ்ச்சுரங்கம் குறுந்தொகை-
    243](http://www.tamilsurangam.in/literatures/ettuthogai/kurunthokai/kurunthokai_243.html)
-   [வைரத்தமிழ்-நற்றிணை-236](http://www.diamondtamil.com/education/sangam_literature/ettuttokai/narrinai/narrinai236.html#.Yl0GHuhBzIV)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:புலவர்கள்](Category:புலவர்கள் "wikilink")
