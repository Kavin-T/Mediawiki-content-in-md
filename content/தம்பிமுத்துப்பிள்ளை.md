![தம்பிமுத்துப்பிள்ளை](தம்பிமுத்துப்பிள்ளை.png "தம்பிமுத்துப்பிள்ளை")
தம்பிமுத்துப்பிள்ளை (1857-1921) இலங்கை தமிழ், சைவ அறிஞர், ஈழத்து சிற்றிலக்கியப்
புலவர். எழுத்தாளர், பதிப்பாசிரியர், நாவலாசிரியர், நாடக ஆசிரியர், மருத்துவர் என
பன்முகம் கொண்டவர். ஈழத்தின் முதல் நாவலான ஊசோன் பாலந்தையை எழுதினார்.

## பிறப்பு, கல்வி {#பறபப_கலவ}

இலங்கை, யாழ்ப்பாணம் அச்சுவேலியில் 1857-ல் சந்தியாகுபிள்ளை உடையாருக்கும்,
தங்கமுத்துவுக்கும் மகனாக தம்பிமுத்துப்பிள்ளை பிறந்தார். வாசவிளானியிலுள்ள கத்தோலிக்க
பாடசாலையில் கல்வி பயின்றார். புத்தூர் மிஷன் பள்ளியில் ஆங்கிலம் பயின்றார்.

##### ஆசிரியர்கள்

-   ஆவரங்கால் வைத்திலிங்கம் மாஸ்ரர்
-   வாசவிளான் தம்பிமுத்து பரியாரியார்
-   அர்னோல்ட் சதாசிவம்பிள்ளை
-   வில்லியம் நெவின்ஸ்
-   புலவர் எறேமியஸ்
-   உடுப்பிட்டி சிவசம்பு
-   டேனியல் வேலுப்பிள்ளை

## தனிவாழ்க்கை

1886 முதல் தன் தகப்பனாரின் பணியான உடையார் பணியை ஆற்றினார். விதானை வைரமுத்துவின்
மகளான தங்கமுத்துவை மணந்தார். இவர்களுக்கு நான்கு மகன்களும், மூன்று மகள்களும் பிறந்தனர்.
![தம்பிமுத்துப்பிள்ளை
குடும்பம்](தம்பிமுத்துப்புலவர்_குடும்பம்.png "தம்பிமுத்துப்பிள்ளை குடும்பம்")

## இலக்கிய வாழ்க்கை {#இலககய_வழகக}

இளமையிலிருந்தே பக்திப் பாடலகளையும், கீர்த்தனைகளையும் புனையும் ஆற்றல் பெற்றிருந்தார்.
ஈழத்து சிற்றிலக்கியப் புலவர். ஈழ நாட்டின் முதல் நாவலான ஊசோன் பாலந்தைக் கதையை
எழுதினார். ஞானப்பிராகச அச்சு இயந்திரத்தில் 1891-ல் பதிப்பித்தார். அழகவல்லி (1904),
சுந்தரன் செய்த தந்திரம் (1905), எஸ்தாக்கியர் நாடகம் (1890) போன்ற நாவலகளை இயற்றினார்.
தனிப்பாடல்கள் பல எழுதியுள்ளார்.

இவர் பதிப்பித்த இருபத்தியெட்டு நாவல்களின் பட்டியல் கிடைக்கப்பெற்றுள்ளது. அம்மானைகள்,
நாவலகள், வைத்தியம் சார்ந்த பல நூலகளையும் பதிப்பித்தார்.

## நூல்கள் பட்டியல் {#நலகள_படடயல}

##### கும்மி

-   பாலியர் கும்மி (1886)

##### இயற்றிய நாவல் {#இயறறய_நவல}

-   ஊசோன் பாலந்தை
-   அழகவல்லி (1904)
-   சுந்தரன் செய்த தந்திரம் (1905)
-   எஸ்தாக்கியர் நாடகம் (1890)

##### பதிப்பித்த நாவல்கள் {#பதபபதத_நவலகள}

-   மேகவர்ணன்
-   தாமோதரன்
-   இரத்தின சிங்கம்
-   சந்திரகாசன் கதை

##### பதிப்பித்த நாடகங்கள் {#பதபபதத_நடகஙகள}

-   தேவசகாயம்பிள்ளை
-   சவீன கன்னி சபா
-   பிலோமினா கன்னி டிராமா
-   வரப்பிராகசன் நாடகம்
-   கோலியாத்து
-   ஆட்டுவணிகன்
-   ஞானதச்சன்
-   தருமபுத்திர நாடகம்
-   கிறீஸ்த்து சமய கீர்த்தனம்
-   தேவசகாய சிகாமணி மாலை
-   திருப்பாத்திரட்டு
-   பேரின்பக் காதல்
-   வியாகுலக் காதல்
-   நன்மரணமாலை
-   இராம நாடகம்
-   இந்திரகுமார நாடகம்

##### இலக்கணம்

-   தமிழ் வியாகரணம்
-   யாப்பெருங்கலக்காரிகை
-   உரிச்சொல் நிகண்டு

##### வைத்தியம்

-   செகராசசேகரம்
-   பரராசசேகரம்

## உசாத்துணை

-   [யார் இந்த - புலவர் ச.தம்பிமுத்துப்பிள்ளை, பொன்னையா பூலோகசிங்கம், 1993;
    தமிழாக்கம்: அ. யோண் யோர்ஜ், திருமகள் நிலையம் வெளியீடு,
    2010](https://noolaham.net/project/84/8382/8382.pdf)
-   Dictionary of biography of the Tamils of Ceylon, 1997 (compiled
    by S. Arumugam)
-   ஈழ நாட்டின் தமிழ் சுடர் மணிகள் -- தென்புலோலியூர் மு. கணபதிப்பிள்ளை
-   சிற்றிலக்கிய புலவர் அகராதி: ந. வீ. ஜெயராமன்
-   [17ம் - 20ம் நூற்றாண்டுகளில் வாழ்ந்த ஈழத்து சிற்றிலக்கியப் புலவர்கள், தொகுப்பு:
    கனக ஸ்ரீதரன்
    ஆஸ்திரேலியா](http://kanaga_sritharan.tripod.com/sittilakkiyam.htm#2)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:ஈழத்து ஆளுமைகள்](Category:ஈழத்து_ஆளுமைகள் "wikilink")
[Category:எழுத்தாளர்கள்](Category:எழுத்தாளர்கள் "wikilink")
[Category:புலவர்கள்](Category:புலவர்கள் "wikilink")
[Category:நாவலாசிரியர்கள்](Category:நாவலாசிரியர்கள் "wikilink")
[Category:நாடகாசிரியர்கள்](Category:நாடகாசிரியர்கள் "wikilink")
