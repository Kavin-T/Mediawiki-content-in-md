அதிதி மகாபாரதத்தின் கதாபாத்திரங்களில் ஒருவர். தக்ஷப்பிரஜாபதியின் மகள். காஸ்யபரின்
மனைவி. மகாவிஷ்ணுவிற்கு ஏழு முறை அன்னையாக அவதரித்தார்.

## பரம்பரை

தக்ஷப்பிரஜாபதியின் மகள் அதிதி பிரம்மாவின் பேரனும் மரீசியின் மகனுமான காஸ்யபரை
மணந்தாள். அதிதியின் பன்னிரண்டு சகோதரிகள் திதி, கலா, தனாயுஸ், தனு, சிஹிகா,
க்ரோதா, பிரதா, விஸ்வா, வினாதா, கபிலா, முனி, கத்ரு. காஷ்யபருக்கு அதிதி மூலம்
பிறந்த மகன்களே தேவர்கள். அவர்கள் ஆதித்யர்கள் என்றும் அழைக்கப்பட்டனர். காஸ்யபர் அதிதி உட்பட
பதின்மூன்று சகோதரிகளையும் மணந்தார்.

## வாழ்க்கைக் குறிப்பு {#வழககக_கறபப}

அதிதிக்கு காஸ்யபரில் முப்பத்திமூன்று மகன்கள் பிறந்தனர். அவர்களில் 12 பேர்
துவாதசாதித்யர்கள். தாதா, ஆர்யாமா, மித்ரா, சக்ரா, வருணன், அம்சன், பாகன், விவஸ்வான்,
பூஷா, சவிதா, த்வஷா மற்றும் விஷ்ணு. மற்ற 21 மகன்களில் 11 ருத்திரர்கள் மற்றும் 8
வசுக்கள்.

## மகாவிஷ்ணுவின் அன்னை அதிதி {#மகவஷணவன_அனன_அதத}

மகாபாரதமும் ராமாயணமும் மகாவிஷ்ணு அதிதியின் மகனாகப் பிறந்த கதையைக்
குறிப்பிடுகின்றன. விஷ்ணு அதிதியின் வயிற்றில் வாமனனாக நுழைந்த கதையை ராமன்,
லட்சுமணன் விஸ்வாமித்ர முனிவருக்குத் துணையாக கானகம் சென்றபோது அவர்களுக்குச் சொன்னார்.
அவர்கள் சித்தாஸ்ரமத்திற்குள் நுழைந்தபோது விஸ்வாமித்ரர், மகாவிஷ்ணு நீண்ட காலம் வாமனராகத்
தங்கியிருந்ததால் ஆஸ்ரமம் புனிதமானது என சுட்டிக் காட்டும் பொருட்டு இக்கதையைக்
கூறினார். விரோசனனின் மகனான மஹாபலி சக்கரவர்த்தி செய்யும் யாகத்தைத் தடுக்க தேவர்கள்
மகாவிஷ்ணுவை வேண்டினர். அதே சமயத்தில் காஸ்யபரின் மனைவியான அதிதி, மகாவிஷ்ணு தன்
மகனாகப் பிறக்க வேண்டும் என தவம் செய்து கொண்டிருந்தாள். அதன்படி அவள் வயிற்றில் ஆயிரம்
ஆண்டுகளுக்குப் பிறகு மகாவிஷ்ணு வாமனனாகப் பிறந்தார்.

## அதிதியின் மறுபிறப்பு {#அததயன_மறபறபப}

##### தேவகியாக அதிதி {#தவகயக_அதத}

காஸ்யபர் ஒரு யாகம் செய்ய நினைத்தபோது அதற்குத் தகுந்த பசுவைப் பெற முடியாததால்
வருணனின் பசுவைத் திருடி யாகம் நடத்தினார். யாகம் முடிந்த பிறகும் பசுவைத் திருப்பித்
தர மறுத்துவிட்டார். வருணன் கோபத்தில் காஸ்யபரின் ஆசிரமத்திற்கு வந்தபோது அவர் அங்கு
இல்லை. அவரது மனைவிகளான அதிதி, சுரஸை ஆகியோர் வருணனை உரிய மரியாதையுடன்
நடத்தவில்லை. கோபமடைந்த வருணன் அவர்களை கோகுலத்தில் பிறக்கும்படி சபித்தார். இதுபற்றி
பிரம்மாவிடமும் புகார் செய்தார். பிரம்மா காஸ்யபரிடம், \"கற்றறிந்தவனான நீ, பசுவைத்
திருடியதால், நீயும் உன் மனைவியருடன் கோகுலத்தில் பிறந்து பசுக்களை மேய்ப்பீர்களாக\" என
சபித்தார். அதன்படி இருபத்தியெட்டாவது துவாபர யுகத்தில் கோகுலத்தில் காஸ்யபரும் அவரது
மனைவிகளான அதிதியும் சுரஸையும் முறையே வசுதேவர், தேவகி, ரோகிணி எனப் பிறந்தனர்.

##### தேவகியின் குழந்தைகள் கம்சனால் கொல்லப்படல் {#தவகயன_கழநதகள_கமசனல_கலலபபடல}

காஸ்யபர் அதிதி, திதியுடன் ஒரு ஆஸ்ரமத்தில் வாழ்ந்தபோது அதிதியின் சேவைகளால்
மகிழ்ச்சியடைந்து அவள் விரும்பும் எந்த வரத்தையும் அளிக்க முன்வந்தார். அதிதி அவரிடம் ஒரு
சிறந்த குழந்தைக்காக பிரார்த்தனை செய்து இந்திரனைப் பெற்றாள். திதி இதனால் பொறாமை
அடைந்து இந்திரனுக்கு இணையான மகனை காஸ்யபரிடம் வேண்டினாள். திதி கர்ப்பமடைந்து
அழகானபோது அதிதிக்கு அவள் மீது பொறாமை ஏற்பட்டது. அதிதி தன் மகன் இந்திரனிடம் சரியான
நேரத்தில் திதியின் குழந்தையை ஏதும் செய்யாமல் விட்டால் அவனுக்கு இரண்டாமிடமே கிடைக்கும்
என்று அறிவுரை கூறினாள். இந்திரன் திதிக்கு சேவை செய்வதாகக் கூறி அவளைத் தூங்கச்
செய்தபின் அவள் வயிற்றில் நுழைந்து அதில் இருந்த குழந்தையை நாற்பத்தி ஒன்பது துண்டுகளாக
வெட்டினான். வயிற்றில் இருந்த குழந்தையை அழாதே என்று இந்திரன் சொல்லியும் வஜ்ராயுதத்தால்
வெட்டு பெற்ற குழந்தை அழ ஆரம்பித்தது. அவை நாற்பத்தி ஒன்பது துண்டுக் காற்றுகளாக
வெளியேறின.

திதி அதிதியை \"உன் மகன் என் சந்ததியை வயிற்றிலேயே வஞ்சகமாக கொன்றான். அதனால் அவன்
மூவுலகையும் இழப்பான். என் குழந்தையின் கொலைக்கு நீதான் காரணம். அதனால் உன்
குழந்தைகளுக்காக துக்கப்பட்டு நீ சிறையில் இருப்பாய். உன் குழந்தைகள் அழிவார்கள்." என
சபித்தாள். திதியின் இந்த சாபத்தால் இந்திரன் ஒருமுறை தேவலோகத்தை இழந்து வேறு இடத்தில்
வாழ்ந்தான். நஹுஷன் சிறிது காலம் இந்திரனாக இருந்தான். தேவகி அதிதியின் மறுபிறவியாக
இருபத்தியெட்டாவது துவாபர யுகத்தில் பிறந்தாள். அவளை கைதியாக சிறையில் அடைத்ததோடு
அவளின் குழந்தைகளை கம்சன் தரையில் அடித்துக் கொன்றான்.

## அதிதி நரகாசுரன் {#அதத_நரகசரன}

விஷ்ணுவிடமிருந்து பெற்ற வரத்தின் விளைவாக மூன்று உலகங்களுக்கும் அச்சுறுத்தலாக மாறிய
நரகாசுரன் தேவலோகத்தைத் தாக்கி இந்திரனின் அரச குடையையும் அதிதியின் காதணிகளையும்
எடுத்துச் சென்றான். மகாவிஷ்ணு ஸ்ரீ கிருஷ்ணராக அவதாரம் எடுத்து போரில் நரகாசுரனைக்
கொன்று காதணிகளைத் திரும்பப் பெற்றார்.

## அதிதிக்கு புத்தரின் சாபம் {#அததகக_பததரன_சபம}

மகாபாரதத்தில் அதிதிக்கு புத்தரின் சாபம் பற்றிய கதை உள்ளது. அசுரர்களின் சக்தி
பெருகியதால் தேவர்கள் கவலையடைந்தனர். தேவர்களின் தாயான அதிதி அவர்கள் அனைவரையும்
அசுரர்களை அழிக்க அனுப்ப முடிவு செய்தாள். அவள் தன் மகன்களுக்கு உணவு சமைத்தாள். புத்தர்
அவள் முன் தோன்றி உணவு கேட்டார். அதிதி, தன் மகன்கள் சாப்பிடும் வரை காத்திருக்கச்
சொன்னாள். புத்தர் கோபமடைந்து அதிதி தனது இரண்டாவது பிறவியில் ஆண்டாவாக விவஸ்வானின்
தாயாக பிறக்கும்போது அவள் வயிற்று வலியால் அவதிப்படுவாள் என சபித்தார்.

## அதிதியின் முற்பிறப்பு {#அததயன_மறபறபப_1}

ஸ்வாயம்புவ மனுவின் காலத்திற்கு முன் சுதபஸ் என்ற பிரஜாபதி தனது மனைவி பிருஷ்னியுடன்
சேர்ந்து பன்னிரெண்டாயிரம் ஆண்டுகள் தவம் செய்தார். மகாவிஷ்ணு அவர்கள் முன் தோன்றியபோது
ப்ருஷ்ணி தனக்கு விஷ்ணு போன்ற மகனை வேண்டினர். மகாவிஷ்ணு பிருஷ்னிகர்பா என்ற மகனாகப்
பிறந்தார். பிருஷ்னியும் வசுதேவரின் மனைவியுமான தேவகியும் ஒருவர்.

## உசாத்துணை

-   [வெட்டம் மாணி புராண
    கலைக்களஞ்சியம்](https://www.wisdomlib.org/hinduism/compilation/puranic-encyclopaedia/d/doc241347.html)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:Spc](Category:Spc "wikilink")
