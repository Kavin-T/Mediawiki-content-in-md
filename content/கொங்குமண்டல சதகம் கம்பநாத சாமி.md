கொங்குமண்டல சதகம் (பொ.யு. 17-ஆம் நூற்றாண்டு) கம்பநாதசாமி எழுதிய கொங்குமண்டல சதகம்.
இந்நூல் சிதைந்த நிலையில் சில பாடல்களே கிடைத்துள்ளன. இது மூன்று கொங்குமண்டல
சதகங்களில் ஒன்று.

## கொங்குமண்டல சதகங்கள் {#கஙகமணடல_சதகஙகள}

கொங்குமண்டல சதகங்கள் மூன்று உள்ளன. [கார்மேகக் கவிஞர்](கார்மேகக்_கவிஞர் "wikilink")
எழுதிய [கொங்கு மண்டல சதகம்](கொங்கு_மண்டல_சதகம் "wikilink"), [வாலசுந்தரக்
கவிராயர்](வாலசுந்தரக்_கவிராயர் "wikilink") எழுதிய கொங்குமண்டல சதகம்
[கம்பநாதசாமி](கம்பநாதசாமி "wikilink") எழுதிய கொங்குமண்டல சதகம் ஆகியவை அவை.
இவற்றில் கார்மேகக் கவிஞர் எழுதிய கொங்குமண்டல சதகமே முதன்மையானதாகக் கருதப்படுகிறது.

## நூலாசிரியர், காலம் {#நலசரயர_கலம}

இந்நூல் பொ.யு. 17-ஆம் நூற்றாண்டைச் சேர்ந்தது என ஆய்வாளர் கருதுகின்றனர். \"முதற் சதகம்
17 - ஆம் நூற்றாண்டின் இறுதியில் இயற்றப்பட்டதென அறிகின்றோம். மற்ற சதகங்களில் \'நாலாறு
நாடது நாற்பத்தெண்ணாயிரம் நற்கொங்கு\' என்னும் தொடக்கப் பாடல் பயின்று வருதலின்
இவையிரண்டு சதகங்களும் அதன்பின் தோன்றியனவாம்\" என்று பதிப்பாசிரியர் ஐ. இராமசாமி,
இக்கரை போளுவாம்பட்டி கருதுகிறார்.

## பதிப்பு

ஐ. இராமசாமி, இக்கரை போளுவாம்பட்டி இந்நூலை 1986-ல் பதிப்பித்துள்ளார்.
[வே.ரா.தெய்வசிகாமணிக் கவுண்டர்](வே.ரா.தெய்வசிகாமணிக்_கவுண்டர் "wikilink")
பூந்துறைப்பிரதி, தாராபுரம் பிரதி, பழைய கோட்டைப் பிரதி என மூன்று இடங்களில் கிடைத்த
பிரதிகளில் இருந்து தொகுத்து வைத்திருந்த குறிப்புகளின் அடிப்படையில் பிற கொங்குமண்டல
சதகங்களில் இருந்த பாடல்களை தவிர்த்து பாடபேதங்கள் ஒப்பிடப்பட்டு இந்நூல்
பதிப்பிக்கப்பட்டுள்ளது.

## உள்ளடக்கம்

கொங்குமண்டல சதகத்தில் கொங்குநாட்டுச் செய்திகளுடன் பூசகுலம், மணியகுலம் பரதகுலம்,
கூரைகுலம், கனவாளகுலம், எண்ணகுலம், ஒழுக்கர்குலம், மேதிகுலம், வாரணவாசிகுலம் பற்றிய
பாடல்கள் இடம் பெற்றுள்ளன.

## உசாத்துணை

-   [கம்பநாதசாமி கொங்குமண்டல சதகம்
    இணையநூலகம்](https://www.tamilvu.org/slet/l5100/l5100pd2.jsp?bookid=101&pno=270)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:Spc](Category:Spc "wikilink")
