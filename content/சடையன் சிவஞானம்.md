```{=mediawiki}
{{Read English|Name of target article=Sadayan Sivagnanam|Title of target article=Sadayan Sivagnanam}}
```
![சடையன் சிவஞானம்](Sadayan.png "சடையன் சிவஞானம்") ![சடையன் சிவஞானம் (நன்றி:
செல்லையா
மெற்றாஸ்மயில்)](சடையன்_சிவஞானம்.png "சடையன் சிவஞானம் (நன்றி: செல்லையா மெற்றாஸ்மயில்)")
சடையன் சிவஞானம் (பிறப்பு:ஜனவரி 3, 1953) ஈழத்து நாட்டுக்கூத்துக் கலைஞர். காத்தவராயன்
கூத்துக்காகப் புகழ்பெற்றார். சமூக, சரித்திர புராண நாடகங்கள் பலவற்றில் நடித்ததோடு பல
நாடகங்களை நெறியாள்கை செய்தார்.

## வாழ்க்கைக் குறிப்பு {#வழககக_கறபப}

இலங்கை கைதடியில் ஜனவரி 3, 1953 அன்று பிறந்தார். மனைவியின் தந்தை சிவலைவேலன்
இவருடைய கலை வாழ்க்கைக்கு அடித்தளமிட்டார்.

## கலை வாழ்க்கை {#கல_வழகக}

சமூக, சரித்திர புராண நாடகங்கள் பலவற்றில் நடித்ததோடு பல நாடகங்களை நெறியாள்கை
செய்தார். 196-இல் \"சதானந்த சந்திரவதனி\" சரித்திர நாடகத்தில் முதல் முறையாக
நடித்தார். 1967-ல் வீரசொர்க்கம் சரித்திர நாடகத்தில் நடித்தார். 1975-ல் \"முதலியார்\"
என்னும் சமூக நாடகத்திலும், 1980-ல் \"மதனா\" எனும் சரித்திர நாடகத்திலும், 1981-ல்
\"சூடு\" என்னும் சமூக நாடகத்திலும் நடித்தார்.

பாரம்பரிய கலைகளை பரம்பரை பரம்பரையாக வளர்த்து வந்த அவரது மாமனார் அண்ணாவியார்
சிவலைவேலனைக் குருவாகக் கொண்டு அவரது \"காத்தவராயன்\" நாட்டுக்கூத்தில் 1981-ல்
நடித்தார். அந்நாடகம் பல மேடைகளில் ஏறியதோடு அவரை ஒரு தயாரிப்பாளராகவும்,
இயக்குனராகவும் மாற்றியது. மாமனார் காலமான பின்னர் 1989-ல் முதல் முறையாக நாவற்குளி
சந்தியில் இருந்த சில கலைஞர்களை ஒன்றிணைத்து காத்தவராயன் நாடகத்தைப் பழக்கி
மேடையேற்றினார். 1990-ல் கைதடி தெற்கு மின்னொளி நாடகமன்றமும், 1993-ல் நீர்வேலி
கலையகமும், 1994-ல் பூம்புகார் நாடகமன்ற ஆண் பெண் கலைஞர்களும், 1995-ல் கைதடி கிழக்கு
நாடகமன்றமும் சிவஞானத்தின் நாடகங்களில் நடித்தனர். 1996-ல் வன்னி மண்ணுக்கு இடம்பெயர்ந்து
சென்றிருந்த வேளையில் அங்கும் இந்த நாடகத்தை மேடையேற்றினார். 1997-ல் கைதடிக்கு
திரும்பிவந்த பின் வளர்மதி நாடகமன்றக் கலை உள்ளங்களுக்கு இந்நாடகத்தைப் பயிற்றுவித்தார்.
அந்நாடகம் பாரம்பரிய மேம்பாட்டுக் கழகத்தினரால் யாழ் மாவட்ட ரீதியில் நடத்தப்பட்ட
காத்தவராயன் சிந்து நாட்டுக் கூத்தில் முதலிடம் பெற்றது.

## நடித்த கூத்துகள் {#நடதத_கததகள}

-   சதானந்த சந்திரவதனி
-   முதலியார்
-   மதனா
-   காத்தவராயன்

## பழக்கிய நாட்டுக்கூத்துக்கள் {#பழககய_நடடககததககள}

-   காத்தவராயன்

## உசாத்துணை

-   [\"இசை நாடகக் கூத்து - மூத்த கலைஞர் வரலாறு\" செல்லையா -
    மெற்றாஸ்மயில்](https://noolaham.net/project/75/7475/7475.pdf)
-   [சடையன் சிவஞானம் காணொளி](https://youtu.be/q-CZaIcjp4o)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:நாடகக் கூத்துக்
கலைஞர்கள்](Category:நாடகக்_கூத்துக்_கலைஞர்கள் "wikilink")
