சி. நாகலிங்கம் பிள்ளை (பத்தொன்பதாம் நூற்றாண்டு) ஈழத்து தமிழ் எழுத்தாளர், பதிப்பாளர்,
இதழாசிரியர்.

## வாழ்க்கைக் குறிப்பு {#வழககக_கறபப}

இலங்கை யாழ்ப்பாணம் வண்ணார் பண்ணையில் சின்னத்தம்பியார்,அன்னம்மையாருக்கு பிறந்தார். இவரின்
அண்ணன் [சி. தாமோதரம் பிள்ளை](சி._தாமோதரம்பிள்ளை "wikilink"). வண்ணார் பண்ணைச் சைவப்
பிரகாச வித்தியாசாலையில் ஆறுமுக நாவலரால் இவருக்கு ஏடு தொடக்கப்பட்டது. நன்னூல்,
[திருக்குறள்](திருக்குறள் "wikilink"),
[திருக்கோவையார்](திருக்கோவையார் "wikilink"),
[யாப்பருங்கலக்காரிகை](யாப்பருங்கலக்காரிகை "wikilink") ஆகியவற்றுடன் சித்தாந்த
சாஸ்திரங்களையும் செந்திநாதையர், இளையதம்பி உபாத்தியாயர் ஆகியோரிடம் கற்றார்.
செந்திநாதையர் அவர்களிடம் தனிப்பட்ட முறையில் சமஸ்கிருதம் முறையாகப் படித்தார். [ஆறுமுக
நாவலர்](ஆறுமுக_நாவலர் "wikilink"), பொன்னம்பலப்பிள்ளை ஆகியோர் வண்ணார்பண்ணை
வைத்தீசுவரன் கோயில் வசந்த மண்டபத்தில் வாரந்தோறும் நிகழ்த்திவந்த சமய, புராண,
விரிவுரைகளை கேட்டார். 1879-ல் தந்தை, தாய், தமையன் ஆகியோருடன் சிதம்பரத்துக்குச்
சென்று அங்கேயே தங்கினார்.

## பதிப்பாளர்

1930-ல் இலங்கைக்குத் திரும்பி அச்சுயந்திரசாலையை வதிரியில் நிறுவினார். \'நாலு
மந்திரி கும்மி\', \'கரவை வேலன் கோவை- உரை\', \'சி. தாமோதரம்பிள்ளை சரித்திரம்\',
\'நல்லைவெண்பா\', \'தஞ்சை வாணன் கோவை\', \'சந்தியாவந்தன ரகசியம்\' போன்ற நூல்களைப்
பதிப்பித்தார்.

## இலக்கிய வாழ்க்கை {#இலககய_வழகக}

சி. நாகலிங்கம் பிள்ளை புராணங்கள் பல எழுதினார். \'ஞான சித்தி\' என்ற பத்திரிகையை
நடத்தினார்.

## நூல் பட்டியல் {#நல_படடயல}

-   திருநெல்வாயிற் புராணம் (1934)
-   தகழிண கைலாச புராணம்
-   கதிர்காம புராணம் (செய்யுள்) (1932)
-   திருவைகற் புராணம் (1942)
-   திருத்திலதைப் பதிப் புராணம்

##### பதிப்பித்த நூல்கள் {#பதபபதத_நலகள}

-   நாலு மந்திரி கும்மி
-   கரவை வேலன் கோவை உரை
-   சி. தாமோதரம்பிள்ளை சரித்திரம்
-   நல்லைவெண்பா
-   தஞ்சை வாணன் கோவை (சொக்கப்ப நாவலர் உரை)
-   சந்தியாவந்தன ரகசியம்

## உசாத்துணை

-   ஈழநாட்டின் தமிழ்ச் சுடர்மணிகள்: தென் புலோலியூர்: மு. கணபதிப் பிள்ளை

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:ஈழத்து ஆளுமைகள்](Category:ஈழத்து_ஆளுமைகள் "wikilink")
[Category:இதழாசிரியர்கள்](Category:இதழாசிரியர்கள் "wikilink")
[Category:எழுத்தாளர்கள்](Category:எழுத்தாளர்கள் "wikilink")
