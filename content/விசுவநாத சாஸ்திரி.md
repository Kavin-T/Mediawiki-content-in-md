விசுவநாத சாஸ்திரி (விஸ்வநாதன்) (1756-1835) ஈழத்து தமிழ்ப்புலவர். சிற்றிலக்கியங்கள்
இயற்றினார். ஜோதிடத்தில் தேர்ச்சி பெற்றவர்.

## வாழ்க்கைக் குறிப்பு {#வழககக_கறபப}

விசுவநாத சாஸ்திரி இலங்கை யாழ்ப்பாணம் அராலியில் நாராயண சாஸ்திரிக்கு மகனாக 1756-ல்
பிறந்தார். தமிழ் இலக்கண இலக்கியங்களைக் கற்றுத் தேர்ந்தார். ஜோதிடத்திலும் , கணிதத்திலும்
தேர்ச்சியுடையவர்.

## ஜோதிடம்

இலங்கையில் அக்காலத்தில் கணிக்கப்பட்ட பஞ்சாங்கங்களுள் விசுவநாத சாஸ்திரியால் கணிக்கப்பட்ட
பஞ்சாங்கத்துக்கு மதிப்பு இருந்தது. தன் குடும்பத்தில் ஒன்பது தலைமுறைகளாக கணிக்கப்பட்டு
வந்த வான சாஸ்திரத் தகவல்களைத் தொகுத்தார். இறக்கும்வரை ஆண்டுதோறும் பஞ்சாங்கம்
வெளியிட்டார்.

###### விவாதம்

மார்ச் 21, 1828-ல் நிகழந்த சந்திரகிரகணம் விசுவநாத சாஸ்திரி கணித்ததை விட பதினைந்து
நிமிடங்கள் முன்னதாகத் தோன்றியது, இருபத்தி நான்கு நிமிடங்கள் அதிகமாக நீடித்தது.

## இலக்கிய வாழ்க்கை {#இலககய_வழகக}

விசுவநாத சாஸ்திரி சிற்றிலக்கியங்கள் இயற்றினார். \'மாவைக்குறவஞ்சி\', \'குருநாதர்
கிள்ளைவிடு தூது\' ஆகியவை குறிப்பிடத்தக்க படைப்புகள்

## விருதுகள்

-   இலங்கைத் அதிபர் விசுவநாத சாஸ்திரிக்கு 'அரச கணிதர்' பட்டத்தை வழங்கினார்.

## மறைவு

விசுவநாத சாஸ்திரி 1835-ல் காலமானார்.

## நூல் பட்டியல் {#நல_படடயல}

-   வண்ணைக் குறவஞ்சி
-   நகுலமலைக் குறவஞ்சி
-   மாவைக் குறவஞ்சி
-   குருநாதர் கிள்ளைவிடு தூது
-   வாக்கிய கரண கிரகணம்

## உசாத்துணை

-   [ஈழநாட்டின் தமிழ்ச் சுடர்மணிகள்: தென் புலோலியூர்: மு. கணபதிப்
    பிள்ளை](https://noolaham.net/project/10/963/963.html)
-   [The Tamil Plutarch: Chitty, Simon Casie:
    tamildigitallibrary](https://www.tamildigitallibrary.in/book-detail.php?id=jZY9lup2kZl6TuXGlZQdjZt0lJxe#book1/140)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:ஈழத்து ஆளுமைகள்](Category:ஈழத்து_ஆளுமைகள் "wikilink")
[Category:புலவர்கள்](Category:புலவர்கள் "wikilink")
