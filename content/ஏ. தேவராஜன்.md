![ஏ. தேவராஜன்](தேவராஜன்_9.jpg "ஏ. தேவராஜன்") ஏ. தேவராஜன் (ஜூன் 20, 1967)
மலேசிய எழுத்தாளர், கவிஞர் மற்றும் இதழாசிரியர். இவர் ஏராளமான கவிதைகள், சிறுகதைகள்,
கட்டுரைகள் எழுதியுள்ளார்.

## பிறப்பு, கல்வி {#பறபப_கலவ}

ஏ. தேவராஜன் ஜூன் 20, 1967-ல் ஜாசின் மலாக்காவில் உள்ள புக்கிட் செர்மின் தோட்டத்தில்
பிறந்தார். தேவராஜனின் தந்தையார் பெயர் யேசுதாஸ். தாயாரின் பெயர் ரூத். ஐந்து உடன்
பிறந்தவர்களில் தேவராஜன் மூத்தவர். இவருக்கு இரண்டு தம்பிகளும் இரண்டு தங்கைகளும் உள்ளனர்.

தேவராஜன் 1974-லிருந்து 1979 வரை ஆரம்பகால கல்வியை ஜாசின் லாலாங் தோட்ட
தமிழ்பள்ளியில் பயின்றார். 1980-லிருந்து 1987 வரை ஜாசினில் உள்ள டத்தோ பென்டஹாரா
இடைநிலைபள்ளியில் படிவம் ஆறு வரை பயின்றார். 1980-லிருந்து 1982 வரை சிரம்பான் ராஜ
மலேங்கார் ஆசிரியர் பயிற்சி கல்லூரியில் (Maktab Perguruan Raja Melewar) இடைநிலை
தமிழ் மொழிக்கான கல்வியைப் பயின்றார். மலேசிய புத்ரா பலகலைகழகத்தில் தேசிய மொழி முதல்
மொழியாக 2000-ல் இளங்கலையும் 2006-ல் கல்வி நிர்வாகவியலில் முதுகலை பட்டமும் பெற்றார்.

## குடும்பம், தொழில் {#கடமபம_தழல}

![தேவராஜன் தன் மனைவி தமிழ்செல்வியுடன்
](தேவராஜன்_2_.jpg "தேவராஜன் தன் மனைவி தமிழ்செல்வியுடன் ") ஏ. தேவராஜன் டிசம்பர் 2,
2000-ல் தமிழ்செல்வி என்பவரை மணமுடித்தார். இந்தத் தம்பதியருக்கு இரண்டு மகள்கள் உள்ளனர்.

தேவராஜன் ஓர் இடைநிலைப்பள்ளி ஆசிரியர். மலாய் மொழி, தமிழ் மொழி, தமிழ் இலக்கியம்
ஆகியவை இவர் பயிற்றுவிக்கும் பாடங்கள். ![கே. பாலமுருகன், மஹாத்மன், பா.அ. சிவம், ந.
பச்சைபாலன், கோ. புண்ணியவான், ஏ. தேவராஜன் (இடமிருந்து
வலம்)](தேவராஜன்_7_.jpg "கே. பாலமுருகன், மஹாத்மன், பா.அ. சிவம், ந. பச்சைபாலன், கோ. புண்ணியவான், ஏ. தேவராஜன் (இடமிருந்து வலம்)")

## இலக்கிய வாழ்கை {#இலககய_வழக}

1983-ல் தேவராஜன் தனது 15 வயதில் காஜா பேராங் தமிழ் இளைஜர் மணிமன்றம் நடத்திய இலக்கிய
போட்டியில் 'ஒளியைத் தேடி' எனும் சிறுகதையை எழுதி முதல் பரிசு பெற்றார். இச்சிறுகதை
[வானம்பாடி](வானம்பாடி_மலேசியா "wikilink") இதழில் வெளிவந்தது.

தேவராஜன் தொடர்ந்து வானம்பாடி, [மயில்](மயில்_மலேசிய_இதழ் "wikilink"),
[கோமாளி](கோமாளி_மலேசிய_இதழ் "wikilink"),
[சூரியன்](சூரியன்_மலேசிய_இதழ் "wikilink"),
[தென்றல்](தென்றல்_மலேசிய_இதழ் "wikilink"),
[காதல்](காதல்_இலக்கிய_இதழ் "wikilink"), [வல்லினம்](வல்லினம் "wikilink") ஆகிய
இதழ்களில் சிறுகதைகள், நகைச்சுவை கதைகள், கவிதைகள், கட்டுரைகள் என ஏராளமாக
எழுதியுள்ளார். தேவராஜன் எழுதிய 'ஒற்றை சிறகுடன் ஒரு தேவதை' எனும் தொடர்கதை
\'மலர்\' இதழில் 2002-ல் வெளிவந்தது.

90-ல் தேவராஜன் மலேசிய நண்பன் நாளிதழில் கவிதை களம் அங்கத்தில் மரபுக்கவிதைகளை எழுத
தொடங்கினார். மலேசிய நண்பன் ஞாயிறு களம் அங்கத்தில் மது பழக்கத்தை ஒட்டி முதல் வெண்பா
எழுதினார். தொடர்ந்து, ஏ. தேவராஜனின் ஹைக்கூ கவிதைகள்
[நயனம்](நயனம்_மலேசிய_இதழ் "wikilink"), தென்றல், வானம்பாடி ஆகிய சஞ்சிகைகளில்
வெளிவந்தன.

தேவராஜனின் படைப்புகள் தமிழக இணைய இதழ்களான உயிரோசை, திண்ணை ஆகிய இதழ்களில்
வெளிவந்துள்ளன.

## இதழியல்

ஏ. தேவராஜன் மலேசிய நவீன கவிதைகளின் முன்னெடுப்பிற்காக
\'[மௌனம்](மௌனம்_(இதழ்) "wikilink")\' இதழை 2009-ல் தொடங்கினார். எழுத்தாளர் [பா.அ.
சிவம்](பா.அ._சிவம் "wikilink") அஞ்சலி சிறப்பிதழுடன் மார்ச் 13, 2013-ல் அவ்விதழை
நிறுத்தினார். \'மௌனம்\' மொத்தம் பதினேழு இதழ்கள் வெளிவந்தன.

மேலும் 2000-லிருந்து 2014 வரை எழுத்தாளர் [மா.
இராமையா](மா._இராமையா "wikilink") நடத்திய
[இலக்கியகுரிசில்](இலக்கியகுரிசில் "wikilink") இதழில் துணையாசிரியராக
பங்களித்தார்.

## வானொலி

2000-க்கு முன் [மின்னல்
பண்பலையில்](மின்னல்_எப்._எம்._மலேசியத்_தமிழ்_வானொலி "wikilink") இலக்கிய பூச்சரம்
எனும் நிகழ்ச்சிக்கு எழுத்தாளர்களைப் பேட்டி கண்டுள்ளார் தேவராஜன். மேலும் வானொலிக்காக
சிறுவர் நாடகங்கள், சிறுகதைகள், இசை சொல்லும் கதை, நேயர் நெஞ்சம், வானொலி நாடகங்கள் என
எழுதியுள்ளார்.

## தனிசிறப்பு

![தேவராஜன்](தேவராஜன்_09.jpg "தேவராஜன்") தேவராஜன் பல்குரல் திறமை பெற்றவர். மேடை
நிகழ்ச்சிகளை வழிநடத்துவதிலும் பாடுவதிலும் ஈடுபாடு கொண்டவர்.

## இலக்கிய இடம் {#இலககய_இடம}

ஏ. தேவராஜன் மலேசியாவில் குறிப்பிடத்தக்க கவிஞராகக் கருதப்படுகிறார். அவர் முன்னெடுத்த
\'[மௌனம்](மௌனம்_(இதழ்) "wikilink")\' இதழ் 2000-ல் உருவான கவிஞர்களை ஒருங்கிணைக்க
உதவியது. நவீன கவிதைகள் குறித்த உரையாடல் உருவாகக் காரணியாக அமைந்தது.

ஏ. தேவராஜனின் \'அந்த ஈக்குஞ்சு பிழைத்துக்கொண்டது\' எனும் கவிதை தொகுப்பு குறித்து
விமர்சனத்தை முன் வைக்கும் எழுத்தாளர் [விஷால் ராஜா](விஷால்ராஜா "wikilink"), ஏ.
தேவராஜனின் தொகுப்பில் கவிதைக்குரிய அசலான மொழி வேகமோ உணர்ச்சி வேகமோ இல்லை
என்கிறார்.

மலேசியாவின் பொதுரசனைக்குரிய மரபுக்கவிதைகளையும் புதுக்கவிதைகளையும் ஏ.தேவராஜன்
எழுதியிருக்கிறார். அவற்றில் மலேசியாவின் சமூகச்சூழல், அரசியல், பண்பாட்டுத்தளத்தில்
வெளிப்படும் பொதுவான கருத்துக்கள் ஆகியவை முன்வைக்கப்படுகின்றன.
![](தேவராஜன்_4.jpg "தேவராஜன்_4.jpg")

## நூல் பட்டியல் {#நல_படடயல}

###### கவிதை

-   அந்த ஈக்குஞ்சு பிழைத்துக்கொண்டது, தங்கமீன் பதிப்பகம், 2012

###### சிறுகதை

-   அரிதாரம் கலைந்தவன், தங்கமீன் பதிப்பகம், 2009
-   ஏழாவது குற்றம், தங்கமீன் பதிப்பகம், 2013
-   காதல் நதி, சாய் அச்சகம் மலாக்கா, 2020

###### தொகுப்பாசிரியர்

-   மொட்டுகளே, (மாணவர் கவிதைகள்) சாய் அச்சகம் மலாக்கா, 2020
-   தமிழ் மொழி, (மாணவர் கட்டுரை) சாய் அச்சகம் மலாக்கா, 2020
-   விழிதிறவி, சாய் அச்சகம் மலாக்கா, 2020

## விருது, பரிசு {#வரத_பரச}

-   'ஒளியைத் தேடி', 'புது துரை', 'விடியல்', மலாக்கா காஜா பேராங், தமிழ் இளைஜர்
    மணிமன்றம் இலக்கிய போட்டி, 1983,1984,1985
-   கவிதை துறையில் பரிசில், டான்ஶ்ரீ டத்தோ ஆதிநாகப்பன் இலக்கிய பரிசுப் பாராட்டு
    மடல், மலேசியத் தமிழ் எழுத்தாளர் சங்கம், பிப்பரவரி 28, 1998
-   'இடைச்சாரி' முதல் பரிசு , தென்றல் சிறுகதை போட்டி 2005
-   'பொய்யெல்லாம் பொய்யல்ல' முதல் பரிசு, தென்றல் சிறுகதை போட்டி, 2008.
-   'ஏழாவது குற்றம்', இரண்டாவது பரிசு டான்ஶ்ரீ மாணிக்கவாசகம் புத்தக பரிசளிப்பு
    திட்டம், மலேசிய எழுத்தாளர் சங்கம், 2014
-   'அந்த ஈக்குஞ்சு பிழைத்துக்கொண்டது' முதல் பரிசு டான்ஶ்ரீ மாணிக்கவாசகம் புத்தக
    பரிசளிப்பு திட்டம், அக்டோபர் 16, 2016
-   புதுக்கவிதை முதல் பரிசு, தேசிய நில நிதி கூட்டுறவு சங்கம் 24ம் ஆண்டு, டான்ஶ்ரீ
    கே.ஆர்.சோமா மொழி இலக்கிய அறவாரியம், ஆக்டோபர் 21, 2010
-   புதுக்கவிதை மூன்றாம் பரிசு, தேசிய நில நிதி கூட்டுறவு சங்கம் 24ம் ஆண்டு,
    டான்ஶ்ரீ கே.ஆர்.சோமா மொழி இலக்கிய அறவாரியம், ஆக்டோபர் 21, 2010
-   புதுக்கவிதை இரண்டாம் பரிசு, தேசிய நில நிதி கூட்டுறவு சங்கம் 24ம் ஆண்டு,
    டான்ஶ்ரீ கே.ஆர்.சோமா மொழி இலக்கிய அறவாரியம், செப்டெம்பர் 18, 2017
-   'வெட்டி வேலா' இலக்கியச் செம்மல் முனைவர் ரெ. கார்த்திகேசு பரிசு, நவம்பர் 5,
    2017.
-   மூன்றாம் பரிசு, நல்லார்க்கினியன் மரபு கவி விருது, ஏப்ரல் 28, 2018
-   'பல குரல் வேந்தன்' விருது, டாக்டர் எம்.ஜி.ஆர் கொள்கை இயக்கம், 2015

## உசாத்துணை

[மலேசிய நவீன கவிஞர்கள் (2): ஏ. தேவராஜன்
கவிதைகள்](https://vallinam.com.my/version2/?p=7207)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:மலேசிய ஆளுமைகள்](Category:மலேசிய_ஆளுமைகள் "wikilink")
[Category:இதழாசிரியர்கள்](Category:இதழாசிரியர்கள் "wikilink")
[Category:எழுத்தாளர்கள்](Category:எழுத்தாளர்கள் "wikilink")
[Category:கவிஞர்கள்](Category:கவிஞர்கள் "wikilink")
[Category:சிறுகதையாசிரியர்கள்](Category:சிறுகதையாசிரியர்கள் "wikilink")
