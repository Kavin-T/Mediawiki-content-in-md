கலித்துறை, [கலிப்பாவ](கலிப்பா "wikilink")ின் பாவினங்களில் ஒன்றான துறையின்
வகைகளுள் ஒன்று.

## கலித்துறை இலக்கணம் {#கலததற_இலககணம}

-   "நெடிலடி நான்காய் நிகழ்வதுகலித்துறை" என்கிறது
    [யாப்பருங்கலம்](யாப்பருங்கலம் "wikilink").
-   நெடிலடி (ஐஞ்சீர்அடி) நான்காய் அமைவது கலித்துறை.
-   கலித்துறை பல்வேறு ஓசைகள் உடையது.
-   நெடிலடிகள் நான்கு கொண்டிருக்கும்.
-   அவை நான்கும் எதுகை கொண்டிருக்கும்.
-   1, 3 சீர்களிலோ, 1, 4 சீர்களிலோ, 1, 3, 5 சீர்களிலோ மோனை அமைதல் கலித்துறைக்குச்
    சிறப்பு.
-   சந்தத்தில் அமைவதும் உண்டு.
-   இது பல்வேறு வாய்பாடுகளில் அமையும்.

## உதாரணப் பாடல் {#உதரணப_படல}

`<poem>`{=html} ஆவி அந்துகில் புனைவதொன் றன்றிவே றறியாள் தூவி அன்னமென் புனலிடைத்
தோய்கிலா மெய்யாள் தேவு தெண்கடல் அமிழ்துகொண் டனங்கவேள் செய்த ஓவி யம்புகை யுண்டதே
ஒக்கின்ற உருவாள் `</poem>`{=html} - மேற்கண்ட பாடல் ஐந்து சீர்களைக் கொண்ட நான்கடிகளில்
அமைந்துள்ளது.

ஆவி, தூவி, தேவு, ஓவி என ஒரே எதுகை அமைப்பைக் கொண்டுள்ளது.

அடி தோறும் 1 மற்றும் 4-ம் சீர்களில் மோனை அமைந்துள்ளது.

காய், கனி, பூ, நிழல் எனப் பல்வேறு வாய்பாடுகளில் அமைந்துள்ளதால் இது கலித்துறை.

## கலித்துறை வகைகள் {#கலததற_வககள}

கலித்துறையின் வகைகளுள் ஒன்று [கட்டளைக் கலித்துறை](கட்டளைக்_கலித்துறை "wikilink").

கட்டளைக் கலித்துறை கலி மண்டிலத் துறை, கலி நிலைத் துறை என இரண்டு வகைப்படும்.

## உசாத்துணை

-   [யாப்பருங்கலக்காரிகை: சென்னை
    நூலகம்](https://www.chennailibrary.com/grammar/yapparunkalakkarigai.html)
-   [யாப்பருங்கலக்காரிகை மூலமும் உரையும்: பதிப்பாசிரியர்: முனைவர் சோ. கண்ணதாசன்
    தமிழ் இணைய
    மின்னூலகம்](https://www.tamildigitallibrary.in/book-detail?id=jZY9lup2kZl6TuXGlZQdjZp7kZhd&tag=%E0%AE%85%E0%AE%AE%E0%AE%BF%E0%AE%A4%E0%AE%9A%E0%AE%BE%E0%AE%95%E0%AE%B0%E0%AE%B0%E0%AF%8D%20%E0%AE%87%E0%AE%AF%E0%AE%B1%E0%AF%8D%E0%AE%B1%E0%AE%BF%E0%AE%AF%20%E0%AE%AF%E0%AE%BE%E0%AE%AA%E0%AF%8D%E0%AE%AA%E0%AE%B0%E0%AF%81%E0%AE%99%E0%AF%8D%E0%AE%95%E0%AE%B2%E0%AE%95%E0%AF%8D%E0%AE%95%E0%AE%BE%E0%AE%B0%E0%AE%BF%E0%AE%95%E0%AF%88%20%E0%AE%AE%E0%AF%82%E0%AE%B2%E0%AE%AE%E0%AF%81%E0%AE%AE%E0%AF%8D%20%E0%AE%89%E0%AE%B0%E0%AF%88%E0%AE%AF%E0%AF%81%E0%AE%AE%E0%AF%8D#book1/)
-   [இலக்கண விளக்கம்: வைத்தியநாத தேசிகர்: பதிப்பாசிரியர்: தி.வே. கோபாலையர்: தமிழ்
    இணைய
    மின்னூலகம்](https://www.tamildigitallibrary.in/book-detail?id=jZY9lup2kZl6TuXGlZQdjZM0lJly&tag=%E0%AE%87%E0%AE%B2%E0%AE%95%E0%AF%8D%E0%AE%95%E0%AE%A3%20%E0%AE%B5%E0%AE%BF%E0%AE%B3%E0%AE%95%E0%AF%8D%E0%AE%95%E0%AE%AE%E0%AF%8D#book1/)
-   [யாப்பிலக்கணம்: விசாகப்பெருமாளையர்: தமிழ் இணையக் கல்விக்கழக
    நூலகம்](https://www.tamilvu.org/library/nationalized/scholars/pdf/religion/cpl/yaappilakkand-am.pdf)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
