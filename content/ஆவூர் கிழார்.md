```{=mediawiki}
{{Read English|Name of target article=Avur Kizhar|Title of target article=Avur Kizhar}}
```
ஆவூர் கிழார் சங்க காலப் புலவர். இவர் பாடிய பாடல் ஒன்று புறநானூற்றில் உள்ளது.

## வாழ்க்கைக் குறிப்பு {#வழககக_கறபப}

ஆவூர் தஞ்சையிலும் (மருதத்திணை), திருவண்ணாமலையிலும் (முல்லைத்திணை) உள்ளது. இவர்
பாடிய பாடலில் இரு திணைகளும் இருப்பதால் இவர் பிறந்த இடம் இவற்றில் ஏதேனும் ஒன்றாக
இருக்கலாம என தமிழறிஞர்கள் கருதுகின்றனர். இவர் மகன் கண்ணனாரும் சங்கப்புலவரே.

## இலக்கிய வாழ்க்கை {#இலககய_வழகக}

முல்லைத்திணைப் பாடலான 322ஆவது புறநானூற்றுப் பாடலை இவர் பாடினார். \"வல்லாண்முல்லை\"
என்ற துறை தழுவிய வேந்தரும் அஞ்சும் வீரனது சிறப்பை இப்பாடலில் பாடினார்.

##### பாடல் வழி அறியும் செய்திகள் {#படல_வழ_அறயம_சயதகள}

-   வரகுக் கொல்லையைச் சூழ அமைந்த கள்ளி வேலி
-   கரும்பாலைகள் கரும்பாட்டும் ஒலி கேட்டு நீர் நிலையிலுள்ள வாலை மீன்கள் துள்ளிக்
    குதிக்கும் மருத நிலக் காட்சி

## பாடல் நடை {#படல_நட}

-   புறநானூறு: 322

`<poem>`{=html} உழுதூர் காளை ஊழ்கோடு அன்ன கவைமுள் கள்ளிப் பொரிஅரைப் பொருந்திப்,
புதுவரகு அரிகால் கருப்பை பார்க்கும் புன்தலைச் சிறாஅர் வில்லெடுத்து ஆர்ப்பின், பெருங்கண்
குறுமுயல் கருங்கலன் உடைய மன்றிற் பாயும் வன்புலத் ததுவே; கரும்பின் எந்திரம் சிலைப்பின்,
அயலது, இருஞ்சுவல் வாளை பிறழும் ஆங்கண், தண்பணை யாளும் வேந்தர்க்குக் கண்படை ஈயா வேலோன்
ஊரே. `</poem>`{=html}

## உசாத்துணை

-   [புலவர் கா. கோவிந்தன் -- திரு நெல்வேலி தென்னிந்திய சைவ சித்தாந்த நூற்பதிப்புக்
    கழகம் -- சங்கத் தமிழ்ப் புலவர் வரிசை-8: கிழார்ப்பெயர் பெயர்
    பெற்றோர்](https://www.tamildigitallibrary.in/book-detail?id=jZY9lup2kZl6TuXGlZQdjZt1k0l3&tag=%E0%AE%9A%E0%AE%99%E0%AF%8D%E0%AE%95%E0%AE%A4%E0%AF%8D%20%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%AA%E0%AF%8D%E0%AE%AA%E0%AF%81%E0%AE%B2%E0%AE%B5%E0%AE%B0%E0%AF%8D%20%E0%AE%B5%E0%AE%B0%E0%AE%BF%E0%AE%9A%E0%AF%88#book1/)\]

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:Spc](Category:Spc "wikilink")
[Category:புலவர்கள்](Category:புலவர்கள் "wikilink")
