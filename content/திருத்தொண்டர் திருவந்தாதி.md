திருத்தொண்டர் திருவந்தாதி சைவ சமயம் சார்ந்த நூல். இதனை இயற்றியவர் நம்பியாண்டார் நம்பி.
இந்நூல் பன்னிரு திருமுறைகளில், பதினோராம் திருமறையாக இடம் பெற்றுள்ளது.

## திருத்தொண்டர் திருவந்தாதி விளக்கம் {#தரததணடர_தரவநதத_வளககம}

[அந்தாதி](அந்தாதி "wikilink") என்பது சிற்றிலக்கிய வகைகளுள் ஒன்று. [காரைக்கால்
அம்மையார](காரைக்கால்_அம்மையார் "wikilink")ின் '[அற்புதத்
திருவந்தாதி](அற்புதத்_திருவந்தாதி "wikilink")' தமிழின் முதல் அந்தாதி நூலாகக்
கருதப்படுகிறது. [நம்பியாண்டார் நம்பி](நம்பியாண்டார்_நம்பி "wikilink"),
[சுந்தரர்](சுந்தரமூர்த்தி_நாயனார் "wikilink") இயற்றிய
'[திருத்தொண்டத்தொகை](திருத்தொண்டத்_தொகை "wikilink")'யினை மூல நூலாகக் கொண்டும்,
பொள்ளாப் பிள்ளையார் தனக்கு உபதேசித்த நாயன்மார்களின் பிற வரலாற்றுச் செய்திகளை இணைத்தும்
'திருத்தொண்டர் திருவந்தாதி' என்ற நூலை இயற்றினார். இதன் காலம் பொதுயுகம் பதினோராம்
நூற்றாண்டின் முற்பகுதியாகும். திருத்தொண்டர் திருவந்தாதியில் 63
[நாயன்மார்கள](நாயன்மார்கள் "wikilink")ைப் பற்றிய 90 பாடல்கள் இடம்பெற்றுள்ளன.
[பெரியபுராணம்](பெரிய_புராணம் "wikilink") அறுபத்துமூன்று நாயன்மார்களின்
சிவத்தொண்டை விரிவாக விளக்கும் நூல். திருத்தொண்டர் திருவந்தாதி அந்நாயன்மார்களின்
வரலாற்றைச் சுருக்கமாகக் கூறுகிறது. இந்நூலை வழிநூலாகவும், சுந்தரரின் நூலை முதல்
நூலாகவும் கொண்டே [சேக்கிழார் பெருமான்](சேக்கிழார் "wikilink") பெரியபுராணம் நூலைப்
படைத்தார்.

திருத்தொண்டர் திருவந்தாதி நூலின் முதல் பாடல் கணக்கில் கொள்ளப்படவில்லை. 'செப்பத்
தகுபுகழ்த் தில்லை' என இரண்டாம் பாடல் தொடங்குகிறது.

`<poem>`{=html} *செப்பத் தகுபுகழ்த் தில்லைப் பதியிற் செழுமறையோர்* *ஒப்பப் புவனங்கள்
மூன்றினும் உம்பரி னூரெரித்த* *அப்பர்க் கமுதத் திருநடர்க் கந்திப் பிறையணிந்த* *துப்பர்க்
குரிமைத் தொழில்புரி வோர்தமைச் சொல்லுதுமே* `</poem>`{=html} நூலின் இறுதிப் பாடல்

`<poem>`{=html} *ஓடிடும் பஞ்சேந் திரிய மொடுக்கியென் னூழ்வினைகள்* *வாடிடும்
வண்ணம்நின் றெத்தவம் செய்தனன் வானினுள்ளோர்* *சூடிடுஞ் சீர்த்திருப் பாதத்தர் தொண்டத்
தொகையினுள்ள* *சேடர்தஞ் செல்வப் பெரும்புக ழந்தாதி செப்பிடவே.* `</poem>`{=html}
என்று முடிகிறது.

## உசாத்துணை

-   [தமிழ் இலக்கிய வரலாறு, பதினோராம் நூற்றாண்டு, மு. அருணாசலம்: தமிழ் இணைய
    மின்னூலகம்](https://www.tamildigitallibrary.in/book-detail?id=jZY9lup2kZl6TuXGlZQdjZt0luU7&tag=%E0%AE%A4%E0%AE%AE%E0%AE%BF%E0%AE%B4%E0%AF%8D%20%E0%AE%87%E0%AE%B2%E0%AE%95%E0%AF%8D%E0%AE%95%E0%AE%BF%E0%AE%AF%20%E0%AE%B5%E0%AE%B0%E0%AE%B2%E0%AE%BE%E0%AE%B1%E0%AF%81#book1/)
-   [சைவம்
    தளம்](https://shaivam.org/thirumurai/eleventh-thirumurai/385/eleventh-thirumurai-nambiyantarnambi-thiruthondar-thiruandhadhi)
-   [தமிழ்ச்
    சுரங்கம்](http://www.tamilsurangam.in/literatures/panniru_thirumurai/thirumurai_11/thuruthondar_thiruvanthaathi.html)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
