![ஆ. சதாசிவம்\|318x318px](ஆ._சதாசிவம்.png "ஆ. சதாசிவம்|318x318px") ஆ.
சதாசிவம் (பிப்ரவரி 15, 1926 - ஜூலை 1, 1988) தமிழறிஞர், மொழியியல் ஆய்வாளர்.
ஈழத்து தமிழ்க் கவிதைக் களஞ்சியத்தின் தொகுப்பாளர். தமிழ் மொழியியல் சார்ந்த நூல்கள் பல
எழுதினார்.

## வாழ்க்கைக் குறிப்பு {#வழககக_கறபப}

ஆ. சதாசிவம் இலங்கை அராலி தெற்கில் பிப்ரவரி 15, 1926-ல் பிறந்தார். ஆரம்பக்கல்வியை
அராலியில் பயின்றார். இடைநிலைக்கல்வியை வட்டுக்கோட்டை யாழ்ப்பாணக் கல்லூரியில் பயின்றார்.
கொழும்பு ஆனந்தாக் கல்லூரியில் உயர்நிலைக்கல்வியைக் கற்றார். மதுரை தமிழ்ச்சங்கம் நடத்திய
பண்டிதர் தேர்வில் முதல் தரத்தில் தேர்ச்சி பெற்றார். 1948-ல் பேராதனைப் பல்கலைக்கழகத்தில்
சேர்ந்தார். 1952-ல் சிறப்புக் கலைமாமணிபட்டத்தைப் பெற்றார். 1956-ல் ஆக்ஸ்போர்ட்
பல்கலைக்கழகத்தில் [தாமஸ் பரோவ](தாமஸ்_பரோ "wikilink")ின் கீழ் கலாநிதி பட்டம் பெற்றார்.
சேர் மகாராசா சிங்கினுடைய பரிசிலும் கிடைத்தது.

## ஆசிரியப்பணி

ஆ. சதாசிவம் 1952-ல் பேராதனைப் பல்கலைக்கழகத்தில் உதவி விரிவுரையாளராக பணியில்
சேர்ந்தார். 1956-ல் முது நிலை விரிவுரையாளராக பணியில் சேர்ந்தார். ஆய்வாளர்களை
நெறிப்படுத்தினார். மதுரை காமராஜர் பல்கலைக்கழகம், கேரள பல்கலைக்கழகம், சென்னைப்
பல்கலைக்கழகம் ஆகியவற்றில் கலாநிதிப்பட்ட ஆய்வேடுகளை வெளிவாரித் தேர்வாளராக மதிப்பீடு
செய்யும் பணி செய்தார்.

## மொழியியல் ஆய்வு {#மழயயல_ஆயவ}

ஆ. சதாசிவம் சுமேரிய மொழி ஆராய்ச்சியில் 23 ஆண்டுகள் ஈடுபட்டிருந்தார். 'சுமேரியன்
ஒரு திராவிட மொழி' என்ற நூலை இவர் ஆங்கிலத்தில் எழுதி வெளியிட்டார்.

## இலக்கிய வாழ்க்கை {#இலககய_வழகக}

ஆ. சதாசிவம் மொழியாராய்ச்சி மாநாடுகள், கருத்தரங்குகள் ஆகியவற்றில் கலந்துகொண்டு
ஆராய்ச்சிக் கட்டுரைகள் படித்தார். தமிழ், மலையாளம், ஆங்கிலம், பாலி ஆகிய மொழிகளில்
புலமையுடையவர். சங்க காலம் முதல் இருபதாம் நூற்றாண்டு மத்திவரை ஈழத்தில் தோன்றிய
புலவர்களின் செய்யுட்களை கால வரிசைப்படுத்தி 'ஈழத்து கவிதைக் களஞ்சியத்தை'
வெளியிட்டார். ஈழத்தின் ஞானப்பள்ளு நூலை ஆராய்ந்து பதிப்பித்தார்.

## விருது

-   ஃபுல் பிரைட் புலமைப் பரிசில் பெற்றார்.
-   பொது நலவமைப்பு நாட்டுப் புலமைப் பரிசில் பெற்றார்
-   தஞ்சாவூர் பல்கலைக்கழக ஆய்வுப் புலமை பரிசில் பெற்றார்

## மறைவு

ஆ. சதாசிவம் ஜூலை 1, 1988-ல் காலமானார்.

## நூல் பட்டியல் {#நல_படடயல}

-   தமிழ் வினைச் சொற்களின் அமைப்பு (தொகுதி I, II)
-   தமிழ் மொழி வரலாறு தொகுதி I
-   இலங்கை வழக்குச் சொற்கள் அகராதி (I-V)
-   தமிழ்ச் சொற்களின் பிறப்பு நெறி
-   சுமேரிய திராவிட மொழிகளின் சொல்லிக்கணத் தொடர்பு
-   கருத்துரைக்கோவை
-   ஆராய்ச்சிக் கட்டுரை எழுதும் முறைகள்
-   ஈழத்து பேச்சுத்தமிழ் அகரமுதலி
-   சுமேரியமொழி ஒரு திராவிட மொழி (ஆங்கிலம்)

##### பதிப்பித்தவை

-   ஈழத்து கவிதைக் களஞ்சியம்
-   ஞானப்பள்ளு

## உசாத்துணை

-   [ஈழத்துத் தமிழறிஞர்கள்: த. துரைச்சிங்கம்: உமா பதிப்பகம்:
    கொழும்பு](https://noolaham.net/project/156/15597/15597.pdf)
-   [ஆ. சதாசிவம்: நினைவுமலர்:
    நூலகம்](https://noolaham.net/project/862/86155/86155.pdf)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:Spc](Category:Spc "wikilink")
