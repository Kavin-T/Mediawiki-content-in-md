![தொன்னூல்](தொன்னூல்2.png "தொன்னூல்") தொன்னூல் விளக்கம் (1730) தமிழ் இலக்கண நூல்.
வீரமாமுனிவர் எழுதியது. பிற்காலத்தைய சில இலக்கண நெறிகள் இதிலுள்ளன. வீரமாமுனிவர்
கொண்டுவந்த மொழிச்சீர்திருத்தங்களும் உள்ளன.

பார்க்க [தென்னூல்](தென்னூல் "wikilink")

## எழுத்து, பதிப்பு {#எழதத_பதபப}

தொன்னூல் விளக்கம் [வீரமாமுனிவர்](வீரமாமுனிவர் "wikilink") 1730-ல் எழுதியது.
நெடுங்காலம் சுவடிகளில் இருந்த இந்நூலை 1838-ஆம் ஆண்டில் பாண்டிச்சேரியில் இருந்து
[களத்தூர் வேதகிரி முதலியார்](களத்தூர்_வேதகிரி_முதலியார் "wikilink")
முதன்முறையாகப் பதிப்பித்தார். ஐந்திலக்கணம் கூறும் இந்நூல் ஐந்திலக்கணத் தொன்னூல் விளக்கம்
என்றும் குறிப்பிடப்படுவது உண்டு.

###### பதிப்புகள்

-   புதுவையில் களத்தூர் வேதகிரி முதலியார் (1838)
-   நாகையில் அமிர்தநாதர் (1864)
-   ஜி.மென்கன்சி காபின் அய்யர் (1891)
-   செயிண்ட் ஜோசப் அச்சகத்தின் யாகப் பிள்ளை (1898)
-   ச.வே.சுப்பிரமணியன் (1978)

## அமைப்பு

இந்நூல் ஐந்து பிரிவுகளாகப் பிரிக்கப்பட்டுள்ளது. அவை:

1.  எழுத்ததிகாரம்
2.  சொல்லதிகாரம்
3.  பொருளதிகாரம்
4.  யாப்பதிகாரம்
5.  அணியதிகாரம்

மொத்தம் 370 பாக்களால் ஆன இந்நூலின் எழுத்ததிகாரத்தில் 40 பாடல்களும், சொல்லதிகாரத்தில்
102 பாடல்களும், பொருளதிகாரத்தில் 58 பாடல்களும், யாப்பதிகாரத்தில் 100 பாடல்களும்,
அணியதிகாரத்தில் 70 பாடல்களும் உள்ளன ![தொன்னூல்](தொன்னூல்.jpg "தொன்னூல்")

## சிறப்புகள்

-   எ,ஒ வடிவம் புள்ளியிட்டால் குறிலாகவும் இடாவிட்டால் நெடிலாகவும் வழங்குதல்.
-   கட்டளைக்கலிப்பா, சந்தவிருத்தம் ஆகியவற்றின் இலக்கணங்களைக் கூறல்.
-   அகத்திணை, புறத்திணைகளை ஒரே நூற்பாவில் தொகுத்துரைத்தல்.

## உரைகள்

இந்நூலுக்கு நூலாசிரியரே உரையும் எழுதியுள்ளார். இவ்வுரையில் பழந்தமிழ்
நூல்களிலிருந்தும், தானே எழுதிய பிற நூல்களிலிருந்தும் எடுத்துக்காட்டுப் பாடல்களை
ஆசிரியர் தருகிறார். பின்னர் [ச.வே.சுப்ரமணியன்](ச.வே.சுப்ரமணியன் "wikilink")
விரிவான உரை எழுதியிருக்கிறார்

## பதிப்புகள் {#பதபபகள_1}

-   தொன்னூல் விளக்கம், பதிப்பாசிரியர்: ச. வே. சுப்பிரமணியன், சென்னை (1978)
-   ஐந்திலக்கணத் தொன்னூல் விளக்கம், கிறித்தவத் தமிழ்த் தொண்டர் கான்ஸ்டன்சியஸ் பெஸ்கி என்னும்
    வீரமாமுனிவர், கழக வெளியீடு, சென்னை, (1984-முதற் பதிப்பு)

## உசாத்துணை

-   [தொன்னூல் விளக்கம் \| தமிழ் இணையக் கல்விக்கழகம் TAMIL VIRTUAL
    ACADEMY](https://www.tamilvu.org/ta/library-l0700-html-l0700ind-118064)
-   [தொன்னூல் விளக்கம்: ச.வே.சுப்பிரமணியன்
    archive.org](https://archive.org/details/dli.jZY9lup2kZl6TuXGlZQdjZp1juMy.TVA_BOK_0006578)
-   [தமிழ்ச்சுரங்கம் -ஐந்திலக்கணம் தொன்னூல்
    விளக்கம்](http://www.tamilsurangam.in/literatures/grammars/thonnool_vilakkam/index.html)
-   இளங்குமரன், இரா., இலக்கண வரலாறு, மணிவாசகர் பதிப்பகம் சென்னை, 2009.
-   நடராசா, எஃப். எக்ஸ். சி. (பதிப்பாசிரியர்), வீரமாமுனிவர் எழுதிய ஐந்திலக்கணத்
    தொன்னூல் விளக்கம் - மூலமும் உரையும் - எழுத்ததிகாரம், மட்டக்களப்பு. 1991.
-   [தொன்னூல் விளக்கம்
    விக்கி](https://ta.wikisource.org/wiki/%E0%AE%90%E0%AE%A8%E0%AF%8D%E0%AE%A4%E0%AE%BF%E0%AE%B2%E0%AE%95%E0%AF%8D%E0%AE%95%E0%AE%A3%E0%AE%AE%E0%AF%8D_%E0%AE%A4%E0%AF%8A%E0%AE%A9%E0%AF%8D%E0%AE%A9%E0%AF%82%E0%AE%B2%E0%AF%8D_%E0%AE%B5%E0%AE%BF%E0%AE%B3%E0%AE%95%E0%AF%8D%E0%AE%95%E0%AE%AE%E0%AF%8D)
-   [முனைவர் ஆ.மணி - தமிழ் இலக்கிய, இலக்கண வரலாறு- இலக்கணம்-
    46](https://munaivaramani.blogspot.com/2011/09/46.html)
-   [தொன்னூல் விளக்கம் -- வெண்பா யாப்பியல் கோட்பாடுகள் --
    வல்லமை](https://www.vallamai.com/?p=75832)
-   [பா. இளமாறன் (ஜெய்கணேஷ்): தமிழ் இலக்கண நூல்களின் முதல்
    பதிப்புகள்](http://ilamaranwritings.blogspot.com/2014/07/blog-post.html)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
