வஞ்சிப்பா தமிழ் யாப்பிலக்கணம் கூறும் நால்வகைப் பாக்களுள் ஒன்று. வஞ்சிப்பாவின் சிற்றெல்லை
இரண்டடிகளாகவும் பேரெல்லை பல அடிகளாகவும் அமையும். வஞ்சிப்பா தூங்கலோசை உடையது.
வஞ்சிப்பா குறளடி வஞ்சிப்பா, சிந்தடி வஞ்சிப்பா என இரண்டு வகைப்படும்.

## வஞ்சிப்பா இலக்கணம் {#வஞசபப_இலககணம}

`<poem>`{=html} "தூங்கல் இசையன வஞ்சி; மற்றவை ஆய்ந்த தனிச்சொலோடு அகவலின் இறுமே"
`</poem>`{=html} - என்று [இலக்கண விளக்கம்](இலக்கண_விளக்கம் "wikilink") நூல்
கூறுகிறது.

-   சீர்: வஞ்சிப்பாவில் தேமாங்கனி, புளிமாங்கனி, கருவிளங்கனி, கூவிளங்கனி என்று
    கனிச்சீர்கள் அமைந்திருக்கும். இது வஞ்சிப்பாவுக்கே உரிய சீர் ஆதலால் வஞ்சியுரிச்சீர்
    எனப்படும். சிறுபான்மை காய்ச்சீர்களும் கலந்து வரும்.
-   தளை: வஞ்சிப்பாவிற்கு உரிய தளைகள் இரண்டு அவை, ஒன்றிய வஞ்சித்தளை (கனிமுன்
    நிரையசை வருவது); ஒன்றாத வஞ்சித்தளை (கனிமுன் நேரசை வருவது). சிறுபான்மை பிற
    தளைகளும் வரும்.
-   அடி: குறளடிகளால் அல்லது சிந்தடிகளால் மட்டுமே அமைந்து வருவது வஞ்சிப்பா. வேறு
    எவ்வகை அடியும் வஞ்சிப்பாவில் வராது. அதாவது ஒரு வஞ்சிப்பா முழுமையும்
    குறளடிகளாய் வரும்; அல்லது சிந்தடிகளாய் வரும். வஞ்சிப்பா மூன்றடிகளில் தொடங்கி பல
    அடிகளில் அமையும்.
-   முடிப்பு: வஞ்சிப்பா இறுதியில் ஒரு தனிச்சொல்லும் ஆசிரியச் சுரிதகமும் கொண்டு
    முடியும்.
-   ஓசை: வஞ்சிப்பாவின் ஓசை, தூங்கல் ஓசை எனப்படும்.

##### தூங்கலோசை வகைகள் {#தஙகலச_வககள}

வஞ்சிப்பாவின் தூங்கலோசை மூன்று வவகைப்படும். அவை, ஏந்திசைத் தூங்கல் ஓசை, அகவல் தூங்கல்
ஓசை, பிரிந்திசைத் தூங்கல் ஓசை.

###### ஏந்திசைத் தூங்கல் ஓசை {#ஏநதசத_தஙகல_ஓச}

பா முழுவதும் ஒன்றிய வஞ்சித்தளையால் அமைந்திருந்தால் அது ஏந்திசைத் துள்ளல் ஓசை.

உதாரணப் பாடல்: `<poem>`{=html} வினைத்திண்பகை விழச்செற்றவன் வனப்பங்கய மலர்த்தாளிணை
நினைத்தன்பொடு தொழுதேத்துநர் நாளும் மயலாம் நாற்கதி மருவார் ; பெயரா மேற்கதி
பெறுகுவர் விரைந்தே `</poem>`{=html}

###### அகவல் தூங்கல் ஓசை {#அகவல_தஙகல_ஓச}

பாடல் முழுவதும் ஒன்றாத வஞ்சித் தளையால் வருவது அகவல் தூங்கல் ஓசை.

உதாரணப் பாடல்: `<poem>`{=html} வானோர்தொழ வண்டாமரைத் தேனார்மலர் மேல்வந்தருள்
ஆனாஅருள் கூர் அறிவனைக் கானார் மலர்கொண் டேத்தி வணங்குநர் , பலர்புகழ் முத்தி பெறுகுவர்
; விரைந்தே! `</poem>`{=html}

###### பிரிந்திசைத் தூங்கல் ஓசை {#பரநதசத_தஙகல_ஓச}

வஞ்சித் தளைகளுடன் பிற தளைகளும் விரவி வருவது பிரிந்திசைத் தூங்கல் ஓசை.

உதாரணப் பாடல்: `<poem>`{=html} மந்தாநிலம் வந்தசைப்ப வெண்சாமரை புடைபெயர்தரச்
செந்தாமரை நாண்மலர்மிசை யெனவாங்கு, இனிதி னொதுங்கிய விறைவனை மனம்மொழி மெய்களின்
வணங்குதும் மகிழ்ந்தே

`</poem>`{=html}

## வஞ்சிப்பா வகைகள் {#வஞசபப_வககள}

வஞ்சிப்பா இரண்டு வகைப்படும். அவை குறளடி வஞ்சிப்பா, சிந்தடி வஞ்சிப்பா.

##### குறளடி வஞ்சிப்பா {#கறளட_வஞசபப}

குறளடிகளால் அமைந்து, தனிச்சொல்லும் ஆசிரியச் சுரிதகமும் கொண்டு முடிவது குறளடி
வஞ்சிப்பா.

உதாரணப் பாடல்: `<poem>`{=html} சுறமறிவன துறையெல்லாம் இறவீன்பன இல்லெல்லாம்
மீன்திரிவன கிடங்கெல்லாம் தேன்தாழ்வன பொழிலெல்லாம் மெனவாங்கு, தண்பணை தழீஇய இருக்கை
மண்கெழு நெடுமதில் மன்ன னூரே" `</poem>`{=html} மேற்கண்ட பாடலில் முதல் நான்கு
அடிகள் வஞ்சித்தளை அமைந்த குறளடிகள். அடுத்து வருவது தனிச் சொல். அதன்பின் வரும்
இரண்டடிகளும் ஆசிரிய ஓசை அமைந்த ஆசிரியச் சுரிதகம். இவ்வாறு அமைந்தமையால் இது
குறளடி வஞ்சிப்பா.

##### சிந்தடி வஞ்சிப்பா {#சநதட_வஞசபப}

சிந்தடிகளால் அமைந்து, தனிச்சொல்லும் ஆசிரியச் சுரிதகமும் கொண்டு முடிவது சிந்தடி
வஞ்சிப்பா.

உதாரணப் பாடல்: `<poem>`{=html} தொன்னலத்தின் புலம்பலைப்பத் தொடித்தோள்மேல் பன்னலத்த
கலந்தொலையப் பரிவெய்தி என்னலத்தகை இதுவென்னென எழில்காட்டிச் சொன்னலத்தகைப் பொருள்கருத்தி
னிற்சிறந்தாங்கு எனப்பெரிதுங் , கலங்கஞ ரெய்தி விடுப்பவுஞ் சிலம்பிடைச் செலவுஞ் சேணிவந்
தற்றே `</poem>`{=html}

## உசாத்துணை

-   [யாப்பருங்கலக்காரிகை: சென்னை
    நூலகம்](https://www.chennailibrary.com/grammar/yapparunkalakkarigai.html)
-   [யாப்பருங்கலக்காரிகை மூலமும் உரையும்: பதிப்பாசிரியர்: முனைவர் சோ. கண்ணதாசன்
    தமிழ் இணைய
    மின்னூலகம்](https://www.tamildigitallibrary.in/book-detail?id=jZY9lup2kZl6TuXGlZQdjZp7kZhd&tag=%E0%AE%85%E0%AE%AE%E0%AE%BF%E0%AE%A4%E0%AE%9A%E0%AE%BE%E0%AE%95%E0%AE%B0%E0%AE%B0%E0%AF%8D%20%E0%AE%87%E0%AE%AF%E0%AE%B1%E0%AF%8D%E0%AE%B1%E0%AE%BF%E0%AE%AF%20%E0%AE%AF%E0%AE%BE%E0%AE%AA%E0%AF%8D%E0%AE%AA%E0%AE%B0%E0%AF%81%E0%AE%99%E0%AF%8D%E0%AE%95%E0%AE%B2%E0%AE%95%E0%AF%8D%E0%AE%95%E0%AE%BE%E0%AE%B0%E0%AE%BF%E0%AE%95%E0%AF%88%20%E0%AE%AE%E0%AF%82%E0%AE%B2%E0%AE%AE%E0%AF%81%E0%AE%AE%E0%AF%8D%20%E0%AE%89%E0%AE%B0%E0%AF%88%E0%AE%AF%E0%AF%81%E0%AE%AE%E0%AF%8D#book1/)
-   [இலக்கண விளக்கம்: வைத்தியநாத தேசிகர்: பதிப்பாசிரியர்: தி.வே. கோபாலையர்: தமிழ்
    இணைய
    மின்னூலகம்](https://www.tamildigitallibrary.in/book-detail?id=jZY9lup2kZl6TuXGlZQdjZM0lJly&tag=%E0%AE%87%E0%AE%B2%E0%AE%95%E0%AF%8D%E0%AE%95%E0%AE%A3%20%E0%AE%B5%E0%AE%BF%E0%AE%B3%E0%AE%95%E0%AF%8D%E0%AE%95%E0%AE%AE%E0%AF%8D#book1/)
-   [யாப்பிலக்கணம்: விசாகப்பெருமாளையர்: தமிழ் இணையக் கல்விக்கழக
    நூலகம்](https://www.tamilvu.org/library/nationalized/scholars/pdf/religion/cpl/yaappilakkand-am.pdf)
-   [தமிழ் இணையக் கல்விக்கழகப்
    பாடம்](https://www.tamilvu.org/courses/degree/p203/p2031/html/p2031332.htm)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
