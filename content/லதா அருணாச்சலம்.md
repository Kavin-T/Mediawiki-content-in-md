![லதா அருணாச்சலம்](Latha-arunachalam_18407_264.jpg "லதா அருணாச்சலம்") லதா
அருணாச்சலம் ( 25 பிப்ரவரி 1966) லதா அருணாசலம். தமிழ் இலக்கிய மொழிபெயர்ப்பாளர்,
எழுத்தாளர், கட்டுரையாளர். ஆப்ரிக்க இலக்கியத்தை தமிழில் அறிமுகம் செய்தவர்களில்
குறிப்பிடத்தக்கவர்.

## பிறப்பு கல்வி {#பறபப_கலவ}

லதா அருணாச்சலம் திருப்பூரில் முத்துசாமி - தங்கமணி இணையருக்கு பிப்ரவரி 25, 1966-ல்
பிறந்தார். பல்லடம் மேல்நிலைப்பள்ளியில் பள்ளிக்கல்வியை முடித்து எல்.ஆர்.ஜி. நாயுடு
பெண்கள் கல்லூரி (திருப்பூர்) யில் இளங்கலை ஆங்கில இலக்கியம் பயின்றார். அரசு ஆசிரியப்
பயிற்சி கல்லூரி (கோவை)யில் ஆசிரியர் பயிற்சி பெற்றார். மதுரை காமராசர்
தொலைதூரக்கல்வியில் முதுகலை ஆங்கில இலக்கியம் பயின்றார்

## தனிவாழ்க்கை

லதா அருணாச்சலத்தின் கணவர் கே.அருணாச்சலம் பொறியாளராக 27 ஆண்டுகள் நைஜீரியாவில்
பணியாற்றிவிட்டு சென்னையில் சுயதொழில் செய்கிறார். ஒரே மகள் அக்ஷயா அமெரிக்காவில்
கலிஃபோர்னியாவில் பணிபுரிகிறார். லதா அருணாச்சலம் திருப்பூர் , பல்லடம், சென்னை,
மும்பை, லாகோஸ், நைஜீரியா என பல ஊர்களில் வாழ்ந்தவர். மும்பையிலும் நைஜீரியாவின்
லாகோசிலும் ஆசிரியர்பணி புரிந்துள்ளார்

## இலக்கியவாழ்க்கை

லதா அருணாச்சலத்தின் முதல் படைப்பு \'உடலாடும் நதி\' என்னும் கவிதைத் தொகுப்பு டிசம்பர்
2018-ல் வெளியாகியது.தொடர்ந்து ஆப்ரிக்க இலக்கியத்தை தமிழாக்கம் செய்யத் தொடங்கினார்.
ஜூலை 2019ல் நைஜீரிய எழுத்தாளர் அபுபக்கர் ஆடம் இப்ராகீம் எழுதிய \'தீக்கொன்றை மலரும்
பருவம்\' என்னும் ஆப்ரிக்க நாவலை மொழியாக்கம் செய்து வெளியிட்டார்

## விருதுகள்

-   2019 - சிறந்த மொழிபெயர்ப்பு நூல் தீக்கொன்றை மலரும் பருவம், வாசக சாலை விருது
-   2019 சிறந்த மொழிபெயர்ப்பு நூல், ஆனந்த விகடன் இலக்கிய விருது

## இலக்கிய இடம் {#இலககய_இடம}

லதா அருணாச்சலம் சமகால ஆப்ரிக்க இலக்கியத்தை தமிழில் அறிமுகம் செய்த
மொழிபெயர்ப்பாளர்களில் குறிப்பிடத்தக்கவர்.

## நூல்கள்

-   தீக்கொன்றை மலரும் பருவம் ( மொழிபெயர்ப்பு நாவல்) மூலம்- நைஜீரிய எழுத்தாளர்
    Abubakar Adam Ibrahim
-   பிராப்ளம்ஸ்கி விடுதி ( டச்சு மூலம் ஆங்கில வழியாக தமிழில்) - Dimitri
    Verhulst
-   ஆக்டோபஸின் பேத்தி- ஆப்பிரிக்க எழுத்தாளர்களின் சிறுகதைத் தொகுப்பு-மொழிபெயர்ப்பு
-   ஆயிரத்தொரு கத்திகள்- தேர்ந்தெடுத்த உலகச் சிறுகதைகள் மொழிபெயர்ப்பு தொகுப்பு
-   சொர்க்கத்தின் பறவைகள் - மொழிபெயர்ப்பு நாவல் (மூலம்-நோபல் விருது பெற்ற தான்சானிய
    எழுத்தாளர் அப்துல் ரசாக் குர்னா )

## உசாத்துணை

-   [லதா அருணாசலம்
    பேட்டி](https://www.yaavarum.com/%E0%AE%B2%E0%AE%A4%E0%AE%BE-%E0%AE%85%E0%AE%B0%E0%AF%81%E0%AE%A3%E0%AE%BE%E0%AE%9A%E0%AF%8D%E0%AE%9A%E0%AE%B2%E0%AE%AE%E0%AF%8D-%E0%AE%A8%E0%AF%87%E0%AE%B0%E0%AF%8D%E0%AE%95%E0%AE%BE%E0%AE%A3/)
-   [கனலி லதா அருணாசலம்
    பக்கம்](https://kanali.in/author/latha-arunachalam/)
-   [லதா அருணாச்சலம் உரை](https://youtu.be/vuPHUbISwLU)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
