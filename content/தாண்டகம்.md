தாண்டகம் தமிழ்ச் சிற்றிலக்கியங்கள் என்னும் வகைகளுள் ஒன்று. சிற்றிலக்கியங்களுக்கு
சம்ஸ்கிருதச் சொல் பிரபந்தம். அறுசீரடி அல்லது எண்சீரடி பயின்று வரும் பாடல்களால் அரசனையோ
கடவுளரையோ பாடும் இலக்கியம் தாண்டகம்.

அறுசீரடியினால் ஆகிய தாண்டகத்தைக் குறுந்தாண்டகம் என்றும் எண்சீரடியால் அமைந்ததை
நெடுந்தாண்டகம் என்றும் [பன்னிரு பாட்டியல்](பன்னிரு_பாட்டியல் "wikilink") வகுக்கிறது.
[பல்காயனார்](பல்காயனார் "wikilink"), [மாபூதனார்](மாபூதனார் "wikilink"),
[சீத்தலையார்](சீத்தலைச்_சாத்தனார் "wikilink") என்பவர்களும் இக்கருத்தையே ஏற்றுக்
கொண்டுள்ளனர்.

இவ்விருவகை தாண்டகச் செய்யுள்களும் பிற்காலத்தில் இயற்றப்பட்ட அறுசீர்க்கழி நெடிலடி ஆசிரிய
விருத்தம் என்பனவற்றிற்கு முன்மாதிரிகள்.

பொ.யு. 6-ஆம் நூற்றாண்டுக்குப் பின் எழுந்த இலக்கியங்களில் இச்செய்யுள் வகையைக் காணலாம்.
[திருநாவுக்கரசரின்](திருநாவுக்கரசர் "wikilink") [ஆறாம்
திருமுறை](ஆறாம்_திருமுறை "wikilink") முழுவதும் தாண்டக யாப்பினால் ஆனது. 99
பதிகங்கள்(981 பாடல்கள்) கொண்ட திருமுறை [திருத்தாண்டகம்](திருத்தாண்டகம் "wikilink")
என்றே வழங்கப்படுகிறது. திவ்யப் பிரபந்தத்தில் திருமங்கையாழ்வாரின் தாண்டகங்கள் அடிகளின்
அளவைக் கொண்டு [திருநெடுந்தாண்டகம்](திருநெடுந்தாண்டகம் "wikilink"),
[திருக்குறுந்தாண்டகம்](திருக்குறுந்தாண்டகம் "wikilink") எனப் பெயர் பெற்றன.

## நூல்கள்

###### திருத்தாண்டகம்

`<poem>`{=html} இருநிலனாய்த் தீயாகி நீரு மாகி

`   இயமான னாயெறியுங் காற்று மாகி`

அருநிலைய திங்களாய் ஞாயி றாகி

`   ஆகாச மாயட்ட மூர்த்தி யாகிப்`

பெருநலமுங் குற்றமும் பெண்ணு மாணும்

`   பிறருருவுந் தம்முருவுந் தாமே யாகி`

நெருநலையாய் இன்றாகி நாளை யாகி

`   நிமிர்புன் சடையடிகள் நின்ற வாறே.  1 `\
`                   `

`</poem>`{=html}

###### திருநெடுந்தாண்டகம்

`<poem>`{=html}

:   மின்னுருவாய் முன்னுருவாய் வேதம் நான்கில்

    :   விளங்கொளியாய் முளைத்தெழுந்த திங்கள் தானாய்
:   பின்னுருவாய் முன்னுருவில் பிணிமூப் பில்லாப்

    :   பிறப்பிலியாய் இறப்பதற்கை எண்ணா(து) எண்ணும்
:   பொன்னுருவாய் மணியுருவில் பூதம் ஐந்தாய்ப்

    :   புனலுருவாய் அனலுருவில் திகழும் சோதி
:   தன்னுருவாய் என்னுருவில் சின்ற எந்தை

    :   தளிர்புரையும் திருவடிஎன் தலைமே லவ்வே.

`           திருநெடுந்தாண்டகம், பாடல் 1`

`</poem>`{=html}

###### திருக்குறுந்தாண்டகம்

`<poem>`{=html}

:   நிதியினைப் பவளத் தூணை

    :   நெறிமையால் சினைய வல்லார்
:   கதியினைக் கஞ்சன் மாளக்

    :   கண்டுமுன் அண்டம் ஆளும்
:   மதியினை மாலை வாழ்த்தி

    :   வணங்கிஎன் மனத்து வந்த
:   விதியினைக் கண்டு கொண்ட

    :   தொண்டனேன் விடுகி லேனே.

`               திருக்குறுந்தாண்டகம் பாடல் 1`

`</poem>`{=html}

## இதர இணைப்புகள் {#இதர_இணபபகள}

-   [சிற்றிலக்கியங்கள்](சிற்றிலக்கியங்கள் "wikilink")

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:சிற்றிலக்கிய வகைகள்](Category:சிற்றிலக்கிய_வகைகள் "wikilink")
