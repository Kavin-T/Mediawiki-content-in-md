![ஜெயங்கொண்டார் சதகம்](ஜெயங்கொண்டார்_சதகம்.png "ஜெயங்கொண்டார் சதகம்"){width="318"
height="318"} ஜெயங்கொண்டார் (பொ.யு. 11-ஆம் நூற்றாண்டு) தமிழ்ப்புலவர். பிற்கால சோழர்
கால இலக்கியமான கலிங்கத்துப்பரணியைப் பாடியவர். முதலாம் குலோத்துங்கனுடைய அவைக்களப்
புலவராக இருந்தவர்.

## வாழ்க்கைக் குறிப்பு {#வழககக_கறபப}

ஜெயங்கொண்டார் பொ.யு. 11-ஆம் நூற்றாண்டில் அரசாண்ட ராஜேந்திரன் (கங்கை கொண்டான்) மகளாகிய
மங்காதேவிக்கும் ராஜராஜனுக்கும் பிறந்த விஜயதரனது அவைக்களப் புலவராக இருந்தார்.
[ஒட்டக்கூத்தர்](ஒட்டக்கூத்தர் "wikilink") இவரின் சமகாலத்தவர். இவர் திருவாரூர்
மாவட்டத்தில் தீபங்குடியைச் சார்ந்தவராதலால் அருகர் என்பர். கலிங்கத்துப் பரணியின் காப்புச்
செய்யுளின் வழி இவர் சைவர் எனவும் அறியலாம்.

## இலக்கிய வாழ்க்கை {#இலககய_வழகக}

முதன்முதலில் [பரணி](பரணி "wikilink") பாடியவர். முதலாம் குலோத்துங்கன் கலிங்கத்துப்
போரில் வெற்றி பெற்றதையொட்டி அவரின் வேண்டுகோளுக்கிணங்க
[கலிங்கத்துப்பரணி](கலிங்கத்துப்_பரணி "wikilink") பாடினார்.

புகார் நகர வணிகப் பெருமக்களைச் சிறப்பித்து \'இசை ஆயிரம்\' என்ற நூலை இயற்றினார்.
விழுப்பரையர் மீது [உலாமடல்](உலாமடல் "wikilink") நூலையும் பாடியுள்ளார்.

## சிறப்புகள்

கலிங்கத்துப் பரணியில் ஒவ்வொரு பாடலுக்கும் ஒரு பொன்னாலான தேங்காயை உருட்டிக்
கவிஞரையும் நூலையும் குலோத்துங்கன் சிறப்பு செய்ததாகக் கூறப்படுகிறது. பிற்காலப்
புலவரான [பலபட்டடைச் சொக்கநாதர்](பலபட்டடை_சொக்கநாதப்புலவர் "wikilink") \'பரணிக்கோர்
செயங்கொண்டார்\' என்று அவரைச் சிறப்பித்தார். ஒட்டக்கூத்தர் \'தெந்தமிழ்த்தெய்வப் பரணி\'
என்று இவர் பாடிய பரணியைப் புகழ்ந்து கூறினார்.

## நூல் பட்டியல் {#நல_படடயல}

-   கலிங்கத்துப்பரணி
-   இசை ஆயிரம்
-   உலாமடல்

##### ஜெயங்கொண்டார் பற்றிய நூல்கள் {#ஜயஙகணடர_பறறய_நலகள}

-   ஜெயங்கொண்டார் சதகம்: முத்தப்ப செட்டியார்

## உசாத்துணை

-   [தமிழ்ப்புலவர் வரிசை: சு.அ.
    ராமசாமிப்புலவர்](https://www.tamildigitallibrary.in/book-detail?id=jZY9lup2kZl6TuXGlZQdjZQ7luxy&tag=%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%AA%E0%AF%8D+%E0%AE%AA%E0%AF%81%E0%AE%B2%E0%AE%B5%E0%AE%B0%E0%AF%8D+%E0%AE%B5%E0%AE%B0%E0%AE%BF%E0%AE%9A%E0%AF%88#book1/7)
-   [கவிச்சக்கரவர்த்தி ஒட்டக்கூத்தர்- சி.பாலசுப்ரமண்யன் சொற்பொழிவுகள்( Project
    Madurai)](https://www.projectmadurai.org/pm_etexts/utf8/pmuni0563.html)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:புலவர்கள்](Category:புலவர்கள் "wikilink")
