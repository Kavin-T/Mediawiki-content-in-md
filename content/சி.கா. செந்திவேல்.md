![சி.கா. செந்திவேல்](சி.கா._செந்திவேல்.jpg "சி.கா. செந்திவேல்"){width="273"
height="273"} சி.கா. செந்திவேல் (பிறப்பு: நவம்பர் 23, 1943) இலங்கைத் தமிழ்
எழுத்தாளர், சமூக செயற்பாட்டாளர். 1989 முதல் புதிய ஜனநாயக மாக்சிச லெனினிசக்
கட்சியின் பொதுச் செயலாளர்.

## வாழ்க்கைக் குறிப்பு {#வழககக_கறபப}

சி.கா. செந்திவேல் இலங்கை யாழ்ப்பாணம், சிறுப்பிட்டியில் காசிப்பிள்ளை, நாகம்மா
இணையருக்கு நவம்பர் 23, 1943-ல் பிறந்தார். புத்தூர் சோமஸ்கந்தா கல்லூரியில் கல்வி
பயின்றார்.

## அரசியல் வாழ்க்கை {#அரசயல_வழகக}

சி.கா. செந்திவேல் 1989 முதல் புதிய ஜனநாயக மாக்சிச லெனினிசக் கட்சியின் பொதுச்
செயலாளாராக உள்ளார். இவர் தனது 23-ஆவது வயதில் யாழ்ப்பாணத்தில் நடைபெற்ற தீண்டாமைக்கு
எதிரான ஒக்டோபர் எழுச்சி அணிவகுப்பில் கலந்து கொண்டார். இதனைத் தொடர்ந்து சாதிய
அடக்குமுறை மற்றும் அனைத்து அடக்குமுறைகளுக்கு எதிராகவும் பல பேராட்டங்களை
முன்னெடுத்துள்ளார்.

## இலக்கிய வாழ்க்கை {#இலககய_வழகக}

சி.கா. செந்திவேல் *இலங்கையில் சாதியமும் அதற்கெதிரான போராட்டங்களும்* நூலை
இராவணாவுடன் (ந. இரவீந்திரன்) இணைந்து எழுதினார். 1989-ல் முதல்பதிப்பும் 2007-ல்
இரண்டாவது பதிப்பும் வெளிவந்தது. சமூகவிஞ்ஞான நோக்கில் *மனிதரும் சமூக வாழ்வும்* எனும்
நூலை 1994-ல் எழுதினார். 1995-ல் *இலங்கை இடதுசாரி இயக்கத்தின் ஐம்பது ஆண்டுகள்* எனும்
இடதுசாரி இயக்க வரலாற்று நூலை எழுதினார். 2013-ல் *வடபுலத்துப் பொதுவுடமை இயக்கமும்
தோழர் கார்த்திகேசனும்* எனும் வாழ்க்கை வரலாற்று நூலை எழுதினார். தொடர்ந்து 2014-ல்
*தோழர் மணியம் நினைவுகள்* நூலை புதிய ஜனநாயக மாக்சிய லெனினிய கட்சியின் நிறுவகரான
சுப்புரமணியம், கே.ஏ அவர்களின் 25-ஆவது ஆண்டு நினைவு தினத்தில் வெளிக்கொணர்ந்தார்.
புதியபூமியில் எழுதிவந்த *வட்டுக்கோட்டை முதல் முல்லைத்தீவு வரை* எனும் இவரது நூல்
2018-ல் புதியநீதி வெளியீடாக வெளிவந்து. இலங்கையில் பலபாகங்களிலும்
புலம்பெயர்தேசங்களிலும் அறிமுக நிகழ்வுகள் பல இடம்பெற்றன. பின்னர் சிங்களத்திலும்
மொழிபெயர்க்கப்பட்டது. 1995-ல் வெளிவந்த *கம்யூனிஸ்ட் இயக்கத்தில் தோழர் சண்முகதாசன்* எனும்
சிறு நூலில் அவர் பற்றி கட்டுரை எழுதியுள்ளார். 2002-ல் வெளிவந்த *பெண்விடுதலையும்
சமூக விடுதலையும்* எனும் நூலிலும் கட்டுரைகள் எழுதியுள்ளார். *புதிய பூமி*, *புதிய
நீதி* எனும் அரசியல் தத்துவார்த்த பத்திரிகையில் ஆசிரியராக இருந்து பலகட்டுரைகள்
எழுதினார். *செம்பதாகை* எனும் தத்துவார்த்த ஏட்டிலும் தேசிய பத்திரிகைகளிலும்
புனைபெயர்களில் அரசியல் விமர்சன கட்டுரைகள் எழுதினார்.

## இலக்கிய இடம் {#இலககய_இடம}

சி.கா. செந்திவேல் இலங்கையின் இடதுசாரி அரசியல்-வரலாற்று நூல்களை எழுதியதில்
முன்னோடி என அறியப்படுகிறார்.

## நூல் பட்டியல் {#நல_படடயல}

-   இலங்கையில் சாதியமும் அதற்கெதிரான போராட்டங்களும்
-   [மனிதரும் சமூக
    வாழ்வும்](https://noolaham.org/wiki/index.php/%e0%ae%ae%e0%ae%a9%e0%ae%bf%e0%ae%a4%e0%ae%b0%e0%af%81%e0%ae%ae%e0%af%8d_%e0%ae%9a%e0%ae%ae%e0%af%82%e0%ae%95_%e0%ae%b5%e0%ae%be%e0%ae%b4%e0%af%8d%e0%ae%b5%e0%af%81%e0%ae%ae%e0%af%8d)
-   இலங்கை இடதுசாரி இயக்கத்தின் ஐம்பது ஆண்டுகள்
-   [வடபுலத்துப் பொதுவுடமை இயக்கமும் தோழர்
    கார்த்திகேசனும்](https://noolaham.org/wiki/index.php/%e0%ae%b5%e0%ae%9f%e0%ae%aa%e0%af%81%e0%ae%b2%e0%ae%a4%e0%af%8d%e0%ae%a4%e0%af%81_%e0%ae%aa%e0%af%8a%e0%ae%a4%e0%af%81%e0%ae%b5%e0%af%81%e0%ae%9f%e0%ae%ae%e0%af%88_%e0%ae%87%e0%ae%af%e0%ae%95%e0%af%8d%e0%ae%95%e0%ae%ae%e0%af%81%e0%ae%ae%e0%af%8d_%e0%ae%a4%e0%af%8b%e0%ae%b4%e0%ae%b0%e0%af%8d_%e0%ae%95%e0%ae%be%e0%ae%b0%e0%af%8d%e0%ae%a4%e0%af%8d%e0%ae%a4%e0%ae%bf%e0%ae%95%e0%af%87%e0%ae%9a%e0%ae%a9%e0%af%81%e0%ae%ae%e0%af%8d)
-   [தோழர் மணியம்
    நினைவுகள்](https://noolaham.org/wiki/index.php/%e0%ae%a4%e0%af%8b%e0%ae%b4%e0%ae%b0%e0%af%8d_%e0%ae%ae%e0%ae%a3%e0%ae%bf%e0%ae%af%e0%ae%ae%e0%af%8d_%e0%ae%a8%e0%ae%bf%e0%ae%a9%e0%af%88%e0%ae%b5%e0%af%81%e0%ae%95%e0%ae%b3%e0%af%8d)
-   வட்டுக்கோட்டை முதல் முல்லைத்தீவு வரை
-   [கம்யூனிஸ்ட் இயக்கத்தில் தோழர்
    சண்முகதாசன்](https://noolaham.org/wiki/index.php/%e0%ae%95%e0%ae%ae%e0%af%8d%e0%ae%af%e0%af%82%e0%ae%a9%e0%ae%bf%e0%ae%b8%e0%af%8d%e0%ae%9f%e0%af%8d_%e0%ae%87%e0%ae%af%e0%ae%95%e0%af%8d%e0%ae%95%e0%ae%a4%e0%af%8d%e0%ae%a4%e0%ae%bf%e0%ae%b2%e0%af%8d_%e0%ae%a4%e0%af%8b%e0%ae%b4%e0%ae%b0%e0%af%8d_%e0%ae%9a%e0%ae%a3%e0%af%8d%e0%ae%ae%e0%af%81%e0%ae%95%e0%ae%a4%e0%ae%be%e0%ae%9a%e0%ae%a9%e0%af%8d)
-   [பெண்விடுதலையும் சமூக
    விடுதலையும்](https://noolaham.org/wiki/index.php/%e0%ae%aa%e0%af%86%e0%ae%a3%e0%af%8d_%e0%ae%b5%e0%ae%bf%e0%ae%9f%e0%af%81%e0%ae%a4%e0%ae%b2%e0%af%88%e0%ae%af%e0%af%81%e0%ae%ae%e0%af%8d_%e0%ae%9a%e0%ae%ae%e0%af%82%e0%ae%95_%e0%ae%b5%e0%ae%bf%e0%ae%9f%e0%af%81%e0%ae%a4%e0%ae%b2%e0%af%88%e0%ae%af%e0%af%81%e0%ae%ae%e0%af%8d)

## உசாத்துணை

-   \[<https://noolaham.org/wiki/index.php/%E0%AE%86%E0%AE%B3%E0%AF%81%E0%AE%AE%E0%AF%88:%E0%AE%9A%E0%AF%86%E0%AE%A8%E0%AF%8D%E0%AE%A4%E0%AE%BF%E0%AE%B5%E0%AF%87%E0%AE%B2%E0%AF%8D,_%E0%AE%9A%E0%AE%BF._%E0%AE%95%E0%AE%BE>.
    ஆளுமை:செந்திவேல், சி. கா: noolaham\]

## இணைப்புகள்

-   [சி.கா. செந்திவேல் வாய்மொழி வரலாறு:
    ஆவணகம்](http://aavanaham.org/islandora/object/noolaham%3A771)
-   [யாழ்ப்பாணம் புத்தூரில் இடம்பெற்ற புதிய ஜனநாயக மாக்சிச லெனினிசக் கட்சியின்
    மேதினக் கூட்டத்தில் சி.கா.செந்திவேல்
    உரை](https://www.facebook.com/ndmlp/videos/420053212113112/?v=420053212113112)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:ஈழத்து ஆளுமைகள்](Category:ஈழத்து_ஆளுமைகள் "wikilink")
