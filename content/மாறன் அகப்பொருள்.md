மாறன் அகப்பொருள் ஒரு பாட்டியல் இலக்கண நூல். திருக்குருகைப் பெருமாள் கவிராயரால்
இயற்றப்பட்டது. இந்நூல் வைணவ ஆழ்வார்களில் ஒருவராகிய நம்மாழ்வாரைப் பாட்டுடைத் தலைவனாகக்
கொண்டு பாடப்பட்டது.

## ஆசிரியர்

மாறன் அகப்பொருளின் ஆசிரியர் [திருக்குருகைப் பெருமாள்
கவிராயர்](திருக்குருகைப்_பெருமாள்_கவிராயர் "wikilink").
[மாறனலங்காரம்](மாறனலங்காரம் "wikilink"), [பாப்பாவினம்](பாப்பாவினம் "wikilink")
ஆகிய நூல்களை இயற்றியவரும் இவரே.

## காலம்,பெயர்க்காரணம்

பாண்டி நாட்டுச் சிற்றரசர் வழிவந்தவர் [நம்மாழ்வார்](நம்மாழ்வார் "wikilink").
பேரரசர்களுடைய பெயரைச் சிற்றரசர்களும் சூட்டிக்கொள்ளும் அக்கால வழக்கத்துக்கு ஏற்ப
நம்மாழ்வாரும் பாண்டிய மன்னர்களைக் குறிக்கும் *மாறன்* என்ற பெயராலும் அறியப்பட்டவர்.
நம்மாழ்வாரைப் பாட்டுடத் தலைவனாகக் கொண்டு பாடப்பட்டதால் *மாறன் அகப்பொருள்* என்னும் பெயர்
ஏற்பட்டது. இந்நூலை கி.பி 1552-ஆம் ஆண்டில் சீனிவாசசீயர் என்பவர் முன்னிலையில் அரங்கேற்றம்
செய்ததாக இந்நூலின் பாயிரத்தில் இருந்து அறிய முடிகின்றது.

## நூல் அமைப்பு {#நல_அமபப}

தொல்காப்பியம் தொடங்கி வந்த பண்டைய அகப்பொருள் இலக்கண நூல்களில் பரந்து கிடந்த அகப்பொருள்
இலக்கணங்களை எல்லாம் முறைப்படி தொகுத்தும் வகுத்தும் புதியவை கூட்டியும் பிரித்தும்
கவிராயரின் நூலை செய்தார் . மாறன் அகப்பொருள் பெரும்பாலும் நம்பியகப்பொருளை
அடிப்படையாகக் கொண்டது.அகத்திணையியல், களவியல், வரைவியல், கற்பியல், ஒழிபியல் என ஐந்து
இயல்களாக இயற்றப்பட்டது.

`<poem>`{=html} *மன்னும் அகத்திணையே மாண்பார் களவியலே* *துன்னு வரைவியலே
தூத்தொடியே -பின்னமரக்* *கூறல் தகுகற்பே, கோதீர் ஒழிபியலே* *மாறனகப் பொருளின் வைப்பு*
`</poem>`{=html} என்ற பாடலிலிருந்து இது புலனாகிறது.மாறனகப்பொருளிலுள்ள மொத்த
நூற்பாக்களின் எண்ணிக்கை 363. ஆனால் இப்போது கிடைக்கும் மாறனகப்பொருளில்
அகத்திணையியலும், ஒழிபியலும் இல்லை. களவியல் (62) , வரைவியல் (34) , கற்பியல்(10)
என 106 பாக்கள் மட்டுமே கிடத்துள்ளன. நகை, அழுகை, இளிவரல், மருட்கை, அச்சம்,
பெருமிதம், வெகுளி, உவகை என்ற எட்டு மெய்ப்பாடுகளை முப்பத்திரண்டாக வகுத்து
உரைக்கிறார்.

மாறனகப்பொருளுக்கு மேற்கோள் நூலாக \'திருப்பதிக் கோவை\' நூலை திருக்குருகைப்
பெருமாள் கவிராயர் இயற்றினார்.

## பாடல் நடை {#படல_நட}

`<poem>`{=html} *கற்பெனப்படுவது கற்பினை வழுவாது*தற்கொண்டானையும் தன்னையும் பேணி
*இல்லறத்து ஒழுகும் இல்லறக் கிழத்தி*நல்லறத்தவர் மதிநன்மாண்பதனோடு *மகிழ்ச்சியும் ஊடலும்
ஊடல் உணர்தலும்*மகிழ்ச்சியில் பிரிவுடன் பிறவும் இயன்ற \'\'மகிழ்ச்சியின் எய்தி இல்
பொருந்துவதாகும்" (மாறன் அகப்பொருள், நூற்பா எண். 225) `</poem>`{=html}

## உசாத்துணை

[திருக்குருகைப் பெருமாள்
கவிராயர்-மு.அருணாசலம்](https://www.tamildigitallibrary.in/admin/assets/book/TVA_BOK_0017730_%E0%AE%A4%E0%AE%BF%E0%AE%B0%E0%AF%81%E0%AE%95%E0%AF%8D%E0%AE%95%E0%AF%81%E0%AE%B0%E0%AF%81%E0%AE%95%E0%AF%88%E0%AE%AA%E0%AF%8D_%E0%AE%AA%E0%AF%86%E0%AE%B0%E0%AF%81%E0%AE%AE%E0%AE%BE%E0%AE%B3%E0%AF%8D_%E0%AE%95%E0%AE%B5%E0%AE%BF%E0%AE%B0%E0%AE%BE%E0%AE%AF%E0%AE%B0%E0%AF%8D.pdf)
`{{Finalised}}`{=mediawiki}

[Category:Tamil Content](Category:Tamil_Content "wikilink")
