எழுத்து வருத்தனம் [சித்திரகவிய](சித்திரகவி "wikilink")ின் ஒரு வகை. பொருள் தரும்
ஒரு சொல்லை எடுத்துக் கொண்டு, ஒவ்வொரு எழுத்தாகச் சேர்த்து அது தானே வெவ்வேறு சொல்லாய்
வெவ்வேறு பொருள் படுமாறு எழுத்துக்களை ஒவ்வொன்றாகச் சேர்த்து வளர்ப்பது எழுத்து வருத்தனம்
என அழைக்கப்படுகிறது. [முத்துவீரியம்](முத்துவீரியம் "wikilink") இதன் இலக்கணத்தை

`<poem>`{=html} பதங்களின்‌ அக்கரங்‌ களைப்பகுத்து ஒன்றற்கு உரியஅக்‌ கரங்களை மற்றொரு
பதத்தொடு புணர்த்திநூ தனப்பொருள்‌ புதுக்குவது எழுத்து வருத்தனம்‌ ஆகும்‌என வழுத்தப்‌ படுமே
(முத்துவீரியம்‌, 1144 `</poem>`{=html} என வகுக்கிறது. சில சொற்கள் முதலிலோ,
கடைசியிலோ ஒரு எழுத்தை சேர்க்க சேர்க்க ஒவ்வொரு முறையும் வேறொரு பொருளுள்ள சொல்
வருமாறு அமைகின்றன. அத்தகைய சொற்களைத் தேர்ந்தெடுத்து, அவற்றிற்குப் பொருத்தமாகப் பொருள்
கொள்ளுமாறு அமைவது எழுத்து வருத்தனம்.

உதாரணங்கள்

-   கை,வகை,உவகை
-   நகம், கநகம், கோகநகம்

எழுத்து வருத்தனம் [அக்கரசுதகத](அக்கரசுதகம் "wikilink")்திற்கு மாறானது.
அக்கரசுதகத்தில் எழுத்துகள் குறைந்து கொண்டே வரும். எழுத்து வருக்கத்தில் எழுத்துகள்
கூடிக் கொண்டே வரும்.

## எடுத்துக்காட்டு

##### எடுத்துக்காட்டு-1 {#எடததககடட_1}

`<poem>`{=html} ஏந்திய வெண்படையும் முன்னா ளெடுத்ததுவும் பூந்துகிலு மாலுந்தி
பூத்ததுவும் -- வாய்ந்த வுலைவி லெழுத்தடைவே யோரொன்றாச் சேர்க்கத் தலைமலைபொன் றாமரையென்
றாம். (தண்டியலங்காரம் மேற்கோள் பாடல் 227) `</poem>`{=html}

> பாடலின் கடைசி அடியில் தலை, மலை, பொன், தாமரை என்ற சொற்கள் அமைவதற்குரிய வழி
> மேலே உள்ள மூன்று அடிகளில் இருப்பதைப் பாடல் கூறுகிறது.
>
> பொருந்திய உலைவு இல் எழுத்து அடைவே ஓர் ஒன்றா சேர்க்க -- குற்றமற்ற எழுத்துக்களை
> முறையே ஒன்றன் மேல் ஒன்றாகச் சேர்க்க (அது முறையே) தலை, மலை, பொன், தாமரை என்று ஆம்
> -- தலை, மலை, பொன், தாமரை என்ற சொற்களாக ஆகும்.
>
> திருமால் ஏந்திய வெண்படை (சங்கு)-மற்றொரு பெயர் கம்பு-இதில் எடுத்துக்கொண்டது கம் -
> *கம்* என்றால் தலை
>
> முன்னா ளெடுத்ததுவும் மலை- முன்பு மழையிலிருந்து காக்க எடுத்தது (கோவர்த்தன) மலை
> *-நகம்*
>
> உடுத்தும் பூந்துகில் திருமால் உடுத்தும் பீதம்பரத்தின் நிறம் பொன்னிறம் *கநகம்* மாலின்
> உந்தியில் (நாபியில்) பூத்தது - தாமரை -*கோகநகம்*

##### எடுத்துக்காட்டு-2 {#எடததககடட_2}

`<poem>`{=html} சோலையை ஓர்‌எழுத்தால்‌ என்சொல்லும்‌? தொக்கதன்மேல்‌ நீலப்பேர்‌ எவ்வெழுத்தி
னால்நேரும்‌? - மாலைக்‌ குடைவேந்தன்‌ சென்னிக்‌ குலநதியின்‌ பேரைக்‌ கடைசேர்ந்த ஓர்‌எழுத்தால்‌
காண்‌ (தனிப்பாடல்‌) `</poem>`{=html}

> சோழனின் குல நதியின் பெயருக்கான குறிப்பு முதலிரண்டு அடிகளில் உள்ளது. ஒவ்வொரு
> எழுத்தாகச் சேர்த்து நதியின் பெயர் வருகிறது.
>
> சோலையை ஓரெழுத்தால் என்சொல்லும்? - சோலைக்கு ஓர் எழுத்துப் பெயர் *கா*
>
> நீலப்பேர்‌ எவ்வெழுத்தி னால்நேரும்‌ - எந்த எழுத்தைச் சேர்த்தால் நீலநிறம் அமையும் *வி*
> -*காவி(கருங்குவளை)*
>
> சென்னிக் குலநதியின் (சோழனின் குலநதி) பெயர் ஓர் எழுத்தைச் சேர்த்தால் கிடைக்கும்
> *ரி* - *காவிரி*

## உசாத்துணை

[சித்திரகவிக் களஞ்சியம் (2007) , சென்னைப் பல்கலைக்கழகத் தமிழ்ப்‌ பேரகராதித்‌
திருத்தப்பணித்‌ திட்ட வெளியீடு: 4 7, தமிழ் இணைய கல்விக்
கழகம்](அக்கரசுதகம்#:~:text%3D%E0%AE%9A%E0%AE%BF%E0%AE%A4%E0%AF%8D%E0%AE%A4%E0%AE%BF%E0%AE%B0%E0%AE%95%E0%AE%B5%E0%AE%BF%E0%AE%95%E0%AF%8D%20%E0%AE%95%E0%AE%B3%E0%AE%9E%E0%AF%8D%E0%AE%9A%E0%AE%BF%E0%AE%AF%E0%AE%AE%E0%AF%8D%20(2007)%20%2C%20%E0%AE%9A%E0%AF%86%E0%AE%A9%E0%AF%8D%E0%AE%A9%E0%AF%88%E0%AE%AA%E0%AF%8D%20%E0%AE%AA%E0%AE%B2%E0%AF%8D%E0%AE%95%E0%AE%B2%E0%AF%88%E0%AE%95%E0%AF%8D%E0%AE%95%E0%AE%B4%E0%AE%95%E0%AE%A4%E0%AF%8D%20%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%AA%E0%AF%8D%E2%80%8C%20%E0%AE%AA%E0%AF%87%E0%AE%B0%E0%AE%95%E0%AE%B0%E0%AE%BE%E0%AE%A4%E0%AE%BF%E0%AE%A4%E0%AF%8D%E2%80%8C%20%E0%AE%A4%E0%AE%BF%E0%AE%B0%E0%AF%81%E0%AE%A4%E0%AF%8D%E0%AE%A4%E0%AE%AA%E0%AF%8D%E0%AE%AA%E0%AE%A3%E0%AE%BF%E0%AE%A4%E0%AF%8D%E2%80%8C%20%E0%AE%A4%E0%AE%BF%E0%AE%9F%E0%AF%8D%E0%AE%9F%20%E0%AE%B5%E0%AF%86%E0%AE%B3%E0%AE%BF%E0%AE%AF%E0%AF%80%E0%AE%9F%E0%AF%81:%204%207%2C%20%E0%AE%A4%E0%AE%AE%E0%AE%BF%E0%AE%B4%E0%AF%8D%20%E0%AE%87%E0%AE%A3%E0%AF%88%E0%AE%AF%20%E0%AE%95%E0%AE%B2%E0%AF%8D%E0%AE%B5%E0%AE%BF%E0%AE%95%E0%AF%8D%20%E0%AE%95%E0%AE%B4%E0%AE%95%E0%AE%AE%E0%AF%8D "wikilink")
`{{Finalised}}`{=mediawiki}

[Category:Tamil Content](Category:Tamil_Content "wikilink")
[Category:Spc](Category:Spc "wikilink")
