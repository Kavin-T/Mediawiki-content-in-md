```{=mediawiki}
{{Read English|Name of target article=Andhadhi|Title of target article=Andhadhi}}
```
அந்தத்தை ஆதியாக வைத்துப் பாடுவது அந்தாதி. முன் பாடப்பட்ட பாடலின் ஈற்றில் (இறுதியாக)
உள்ள அடியோ, சீரோ, அசையோ, எழுத்தோ அடுத்த செய்யுளின் முதலாக அமையப் பாடுவது
அந்தாதியாகும். அந்தம் (இறுதி) ஆதியாக (முதலாக) வருவதால் இப்பெயர். அந்தாதி
(கடைமுதலி / ஈற்றுமுதலி) என்பது யாப்பியலில் ஒரு தொடை வகையையும் குறிக்கும்.
அடுத்தடுத்து வரும் அடிகள் அந்தாதியாக அமையும் போது, அது [அந்தாதித்
தொடை](அந்தாதித்_தொடை "wikilink") (கடைமுதலி/ஈற்றுமுதலித் தொடை) எனப்படும்.
இதற்குரிய யாப்பு [வெண்பா](வெண்பா "wikilink") அல்லது [கட்டளைக்
கலித்துறை](கட்டளைக்_கலித்துறை "wikilink").

## தோற்றமும் வளர்ச்சியும் {#தறறமம_வளரசசயம}

சங்க இலக்கியங்களில் அந்தாதி தனி இலக்கியமாக இல்லாவிட்டாலும்
[புறநானூற்றில்](புறநானூறு "wikilink") முரஞ்சியூர் முடிநாகராயர் பாடிய பாடலில்
முதல் ஐந்து வரிகளில் அந்தாதி அமைப்பினைக் காண முடிகிறது.`<poem>`{=html} *மண்
திணிந்த நிலனும்*நிலன் ஏந்திய விசும்பும் *விசும்பு தைவரு வளியும்*வளித் தலைஇய தீயும்
\'\' தீ முரணிய நீரும்

`                                                     -புறம்(2)`

`</poem>`{=html} சங்க இலக்கியங்களில் ஒன்றான
[பதிற்றுப்பத்தின்](பதிற்றுப்பத்து "wikilink") நான்காம் பத்தில் அந்தாதி அமைப்பு உண்டு.

தமிழில் தோன்றிய முதல் அந்தாதி [காரைக்கால்
அம்மையார்](காரைக்கால்_அம்மையார் "wikilink") பாடிய [அற்புதத்
திருவந்தாதி](அற்புதத்_திருவந்தாதி "wikilink"). மாணிக்கவாசகரின்
[திருவாசகம்](திருவாசகம் "wikilink"), திருமூலரின்
[திருமந்திரம்](திருமந்திரம் "wikilink"), [நம்மாழ்வாரின்](நம்மாழ்வார் "wikilink")
[திருவாய்மொழி](திருவாய்மொழி "wikilink") ஆகியவற்றிலும் அந்தாதி வடிவில் அமைந்த
பாடல்களைக் காண முடியும். இவை தவிர [சிற்றிலக்கிய](சிற்றிலக்கியங்கள் "wikilink")
வகையைச் சேர்ந்த [நான்மணிமாலை](நான்மணிமாலை "wikilink"),
[இரட்டைமணிமாலை](இரட்டைமணிமாலை "wikilink"),
[அட்டமங்கலம்](அட்டமங்கலம் "wikilink"), [நவமணிமாலை](நவமணிமாலை "wikilink"),
[ஒருபா ஒருபது](ஒருபா_ஒருபது "wikilink"), [இருபா
இருபது](இருபா_இருபது_(சிற்றிலக்கிய_வகை) "wikilink"),
[மும்மணிக்கோவை](மும்மணிக்கோவை "wikilink"),
[மும்மணிமாலை](மும்மணிமாலை "wikilink"),
[கலம்பகம்](கலம்பகம்_(இலக்கியம்) "wikilink") என்பவை அந்தாதியாக அமைகின்றன.

பக்தி இலக்கிய காலத்தில் அந்தாதி நூல்கள் பல உருவாகி வந்தன. பக்திப் பாடல்களை மனப்பாடம்
செய்ய அந்தாதி இலக்கியம் ஏற்றதாக இருந்தது. சைவத்தின் 12 திருமுறைகளில் 11-ஆம்
திருமுறையில் மட்டும் 8 அந்தாதி நூல்கள் அடங்கியுள்ளன. ஆழ்வார்களில் நம்மாழ்வாரும்
திருவாய்மொழியின் ஆயிரம் பாடல்களையும் அந்தாதித் தொடையில் அமைத்துள்ளார்.

## அந்தாதி நூல்கள் {#அநதத_நலகள}

குறிப்பிடத்தக்க அந்தாதிகள் சில:

-   [முதல் திருவந்தாதி](முதலாம்_திருவந்தாதி "wikilink") - [பொய்கை
    ஆழ்வார்](பொய்கையார் "wikilink")
-   [இரண்டாம் திருவந்தாதி](இரண்டாம்_திருவந்தாதி "wikilink") -
    [பூதத்தாழ்வார்](பூதத்தாழ்வார் "wikilink")
-   [மூன்றாம் திருவந்தாதி](மூன்றாம்_திருவந்தாதி "wikilink") -
    [பேயாழ்வார்](பேயாழ்வார் "wikilink")
-   [சடகோபரந்தாதி](சடகோபர்_அந்தாதி "wikilink") - [கம்பர்](கம்பர் "wikilink")
-   திருவரங்கத்தந்தாதி - [பிள்ளைப்பெருமாள்
    ஐயங்கார்](பிள்ளைப்பெருமாள்_ஐயங்கார் "wikilink")
-   [கந்தர் அந்தாதி](கந்தர்_அந்தாதி "wikilink") -
    [அருணகிரிநாதர்](அருணகிரிநாதர் "wikilink")
-   [திருவருணை அந்தாதி](திருவருணை_அந்தாதி "wikilink") - [எல்லப்ப
    நாவலர்](சைவ_எல்லப்ப_நாவலர் "wikilink")
-   [அபிராமி அந்தாதி](அபிராமி_அந்தாதி "wikilink") - [அபிராமி
    பட்டர்](அபிராமிபட்டர் "wikilink")
-   திருக்குறள் அந்தாதி -இராசைக் கவிஞர்

```{=html}
<!-- -->
```
-   [இராமானுச
    நூற்றந்தாதி](ராமானுஜ_நூற்றந்தாதி "wikilink")-[திருவரங்கத்தமுதனார்](திருவரங்கத்தமுதனார் "wikilink")
-   [திருநூற்றந்தாதி](திருநூற்றந்தாதி "wikilink") - அவிரோதிநாதர் - ஜைன நூல் -
    14-ஆம் நூற்றாண்டு

11-ஆம் திருமுறையில் வரும் அந்தாதிகள்

-   [அற்புதத் திருவந்தாதி](அற்புதத்_திருவந்தாதி "wikilink") - [காரைக்கால்
    அம்மையார்](காரைக்கால்_அம்மையார் "wikilink")
-   [சிவபெருமான் திருவந்தாதி](சிவபெருமான்_திருவந்தாதி "wikilink") - கபிலதேவ
    நாயனார்,
-   சிவபெருமான் திருவந்தாதி - பரணதேவ நாயனார்
-   [கயிலைபாதி காளத்திபாதி
    அந்தாதி](கயிலைபாதி_காளத்திபாதி_அந்தாதி "wikilink") - நக்கீர தேவ நாயனார்
-   [திருவேகம்பமுடையார்
    திருஅந்தாதி](திருவேகம்பமுடையார்_திருஅந்தாதி "wikilink") -
    [பட்டினத்தடிகள்](பட்டினத்தடிகள் "wikilink")
-   [திருத்தொண்டர் திருஅந்தாதி](திருத்தொண்டர்_திருவந்தாதி "wikilink") -
    நம்பியாண்டார் நம்பிகள்
-   ஆளுடைய பிள்ளையார் திருவந்தாதி - [நம்பியாண்டார்
    நம்பிகள்](நம்பியாண்டார்_நம்பி "wikilink")
-   [பொன்வண்ணத்தந்தாதி](பொன்வண்ணத்தந்தாதி "wikilink") - [சேரமான் பெருமாள்
    நாயனார்](கழறிற்றறிவார்_நாயனார் "wikilink")

19-ஆம் நூற்றாண்டில் மிகுதியான அந்தாதி நூல்கள் தோன்றின. வண்ணச்சரபம் தண்டபாணி
சுவாமிகளும் மகாவித்துவான் [மீனாட்சிசுந்தரம்
பிள்ளைய](மீனாட்சிசுந்தரம்_பிள்ளை "wikilink")ும் அதிக எண்ணிக்கையில் அந்தாதி நூல்கள்
இயற்றியுள்ளனர்.

## உசாத்துணை

-   [அந்தாதி இலக்கியம் \| தமிழ் இணையக் கல்விக்கழகம் TAMIL VIRTUAL
    ACADEMY](https://www.tamilvu.org/ta/courses-degree-p103-p1034-html-p1034511-26242)

## இதர இணைப்புகள் {#இதர_இணபபகள}

-   [அந்தாதித் தொடை](அந்தாதித்_தொடை "wikilink")

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:Spc](Category:Spc "wikilink")
