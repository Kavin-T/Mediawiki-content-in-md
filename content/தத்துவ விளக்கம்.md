தத்துவ விளக்கம் (பொ.யு. 7-ஆம் நூற்றாண்டு) நூல் சம்பந்த சரணாலயர் இயற்றிய சித்தாந்த
மரபுகளைப் பற்றியது.

## நூல் பற்றி {#நல_பறற}

ஐம்பத்தொரு பாடல்களால் ஆன இந்நூல் கலித்துறையால் ஆனது. அந்தாதித் தொடையாய் மண்டலித்து
வருவது. இந்நூலானது உண்மை விளக்கம் போலத் தத்துவங்களின் தோற்ற ஒடுக்கங்களைத் தெளிவாகக்
கூறுகிறது.

## தொன்மம்

சீகாழியில் திருஞானசம்பந்தரோடு தங்கியிருந்தபோது அடியவர்கள் வேதசிவாகமங்கள் வடமொழியில்
புலமை பெற்றவர்களுக்கே விளங்குமாறு உள்ளதால் தத்துவங்களை தமிழில் விளக்கி எழுதுமாறு
சம்பந்த சரணாலயரை கேட்டனர். அதற்கிணங்க வேதசிவாகமங்களிலிருந்து பதிபசுபாசத்
துண்மைகளைத் திரட்டி தத்துவ விளக்கம் நூலை இயற்றினார்.

## பாடல் நடை {#படல_நட}

`<poem>`{=html} எய்தும் பொருளொரு மூன்றூ பதிபசு பாசமென்றே மெய்தந்த ஆகமங் கூறு
மவற்றினுள் வெங்குருவாழ் மைதங்கு கண்டன் பதிபசு என்ப தணுக்கண் மற்றுக் கைதந்த பாசங்க ளாணவ
மாயையுங் கன்மமுமே `</poem>`{=html}

## உரை

தத்துவ விளக்க நூலுக்கு காசி விஸ்வநாத ஐயர் விரிவுரை எழுதினார். இத்தத்துவ விளக்கச்
செய்யுளுக்கு மூலமான வேதாகம புராண பிராமணங்களையும் பிற விளக்கங்களையும்
எடுத்துக்காட்டியுள்ளார்.

## பதிப்புகள்

இந்நூலை காசிவாசி செந்திநாதையர் பதிப்பித்தார். செந்தமிழ்ச் செல்வி இதழில் 23 பாடல்கள்
வெளியானது. சித்தாந்தம் இதழில் நூலின் சில பாடல்கள் மேற்கோள் குறிப்புகளோடு
வெளியானது.

## பாராட்டியவர்கள்

-   களந்தை ஞானப்பிரகாசர் (சந்தான அகவல்)
-   மதுரைச் சிவப்பிரகாசர்
-   வெள்ளியம்பலவாணத் தம்பிரான்
-   நிரம்ப அழகிய தேசிகர்
-   மறைஞான சம்பந்த தேசிகர்

## உசாத்துணை

-   [தமிழ்ப்புலவர் வரிசை: சு.அ.
    ராமசாமிப்புலவர்](https://www.tamildigitallibrary.in/book-detail.php?id=jZY9lup2kZl6TuXGlZQdjZt2kupd#book1/3)
-   மு.அருணாசலம், \" தமிழ் இலக்கிய வரலாறு பதினான்காம் நூற்றாண்டு\" தி பார்க்கர்
    2004.

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
