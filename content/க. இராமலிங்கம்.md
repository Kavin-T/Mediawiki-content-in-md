க. இராமலிங்கம் ( நவம்பர் 8, 1880- ஜூன் 14,1953) ஈழத்து தமிழ் சைவ அறிஞர்,
எழுத்தாளர், நாடக நடிகர். நாடக அரங்காற்றுகை செய்தார்.

## வாழ்க்கைக் குறிப்பு {#வழககக_கறபப}

க. இராமலிங்கம் யாழ்ப்பாணத்தைச் சேர்ந்த சரசாலையில் கந்தையா பிள்ளை, தங்கமுத்து
இணையருக்கு நவம்பர் 8, 1880-ல் பிறந்தார். இளமையில் உரையாசிரியர் ம.க. வேற்பிள்ளை
அவர்களின் திண்ணைப் பள்ளியில் தமிழும், யாழ்ப்பாணம் இந்துக்கல்லூரியில் ஆங்கிலமும் கற்றார்.
நீராவியடியில் அக்காலத்தில் வாழ்ந்துகொண்டிருந்த வேதாரணியம் ஐயாசாமிக் குருக்களிடம்
இசைக்கலை பயின்றார். புத்துவாட்டிச் சோமசுந்தரம் அவர்களிடம் முறையாகப் பயின்றார்.

## சைவப் பாடசாலை {#சவப_படசல}

"மட்டுவில் வடக்கு கமலாசனி வித்தியாசாலை" என்னும் சைவப் பாடசாலை இவரது முயற்சியால்
உருவானது.

## நாடக வாழ்க்கை {#நடக_வழகக}

க. இராமலிங்கம் நண்பர்களுடன் இணைந்து பல நாடகங்களில் நடித்தார். யாழ்ப்பாணத்தில்
நிறுவப்பட்ட சரஸ்வதி விலாச சபையில், 1914-ஆம் ஆண்டு தொடங்கி 25 ஆண்டுகள் வரை நாடக
அரங்காற்றுகை செய்தார்.

## இலக்கிய வாழ்க்கை {#இலககய_வழகக}

க. இராமலிங்கம் \"நமசிவாயம் அல்லது நான் யார்?\" என்ற சமய நாடக நூலை இயற்றினார். பல
பாடல்களும் கீர்த்தனைகளும் இவரால் இயற்றப்பட்டன. இப்பாடல்கள் பதிப்பிக்கப்படவில்லை.

## மறைவு

க. இராமலிங்கம் அவர்கள் ஜூன் 14, 1953-ல் காலமானார்.

## நூல் பட்டியல் {#நல_படடயல}

-   நமசிவாயம் அல்லது நான் யார்?

## உசாத்துணை

-   [ஈழநாட்டின் தமிழ்ச் சுடர்மணிகள், தென் புலோலியூர் மு. கணபதிப் பிள்ளை, 1967,
    பாரி நிலையம்
    வெளியீடு](https://noolaham.org/wiki/index.php/%E0%AE%88%E0%AE%B4%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AE%BF%E0%AE%A9%E0%AF%8D_%E0%AE%A4%E0%AE%AE%E0%AE%BF%E0%AE%B4%E0%AF%8D%E0%AE%9A%E0%AF%8D_%E0%AE%9A%E0%AF%81%E0%AE%9F%E0%AE%B0%E0%AF%8D%E0%AE%AE%E0%AE%A3%E0%AE%BF%E0%AE%95%E0%AE%B3%E0%AF%8D)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:எழுத்தாளர்கள்](Category:எழுத்தாளர்கள் "wikilink")
