![பா.மதிவாணன்](பா.மதிவாணன்1.png "பா.மதிவாணன்")
![பா.மதிவாணன்](பா.மதிவாணன்.jpg "பா.மதிவாணன்") பா.மதிவாணன் (பிறப்பு:ஜூலை 25,
1957) தமிழ் இலக்கிய ஆய்வாளர். கல்வியாளர். ஆய்வுத்தொகைகளையும் வெளியிட்டிருக்கிறார்.
புகழ்பெற்ற இலக்கண அறிஞர் [ச.பாலசுந்தரத்தின்](ச.பாலசுந்தரம் "wikilink") மகன்.

## பிறப்பு,கல்வி

பா.மதிவாணன் புகழ்பெற்ற இலக்கண அறிஞர் [ச.பாலசுந்தரம்](ச.பாலசுந்தரம் "wikilink")
-பங்கயவல்லி இணையரின் மகனாக ஜூலை 25, 1957-ல் பிறந்தார். தமிழிலக்கியத்தில் 1980-ல்
முதுகலைப் பட்டம் பெற்று, 1983-ல் ஆய்வுநிறைஞர் பட்டமும், 1989-ல் முனைவர் பட்டமும்
பெற்றார்.

## கல்விப்பணி

முனைவர் பா. மதிவாணனின் ஆய்வுத்தலைப்புகள்.

-   பட்டுக்கோட்டை கல்யாணசுந்தரம் கவிதைகளில் காணும்சமுதாய உணர்வு ( ஆய்வியல் நிறைஞர்),
-   தெ.ச.சொக்கலிங்கத்தின் \'காந்தி' இதழ் -ஓர் ஆய்வு (முனைவர்)
-   நவீனத் தமிழிலக்கிய வளர்ச்சியில் \'நிகழ் \' இதழின் வகிபாகம், ஜூன் 2008
    (பல்கலைக்கழக நல்கை ஆணை நிதியுதவியுடன் நிறைவு செய்த ஆய்வுத் திட்டம்)
-   சங்க இலக்கியப் பண்டைய உரையாசிரியர்கள் தரும் இலக்கணக் குறிப்புகள், அக்டோபர், 2016
    (செம்மொழித் தமிழாய்வு நடுவண் நிறுவன நிதியுதவியுடன் நிறைவேற்றப்பட்ட
    ஆய்வுத்திட்டம்)

பா.மதிவாணன் நெறியாள்கையில் பதினைந்துபேர் முனைவர்ப் பட்ட ஆய்வு செய்துள்ளனர்.

## தனிவாழ்க்கை

பா.மதிவாணன் கரந்தை, தமிழவேள் உமாமகேசுவரனார் கலைக்கல்லூரியில் (தஞ்சாவூர்) ஜனவரி 9,
1984 முதல் ஜூலை 23, 2008 வரை ஆசிரியராகப் பணியாற்றினார். திருச்சிராப்பள்ளி
பாரதிதாசன் பல்கலைகழகத்தில் தமிழியல்துறை பேராசிரியராக ஜுலை 24, 2008 முதல்
பணியாற்றி ஜூன் 30, 2018-ல் ஓய்வுபெற்றார்.

மதிவாணனின் மனைவி பெயர் திலகவதி. அருள், அரசு என இரு மகன்கள்.

## இலக்கியப்பணிகள்

பா.மதிவாணன் பழந்தமிழிலக்கியம் மற்றும் நவீன இலக்கியம் சார்ந்த ஆய்வுகளில் ஈடுபட்டு
குறிப்பிடத்தக்க நூல்களை எழுதியிருக்கிறார்.
[டி.எஸ்.சொக்கலிங்கம்](டி.எஸ்.சொக்கலிங்கம் "wikilink") அவர்களை அறிமுகப்படுத்தும்
பொருட்டு பா.மதிவாணனின் முனைவர் பட்ட ஆய்வேடான (1989-ல் அளிக்கப்பட்டது) டி.எஸ்.
சொக்கலிங்கம்:அரசியல்,இதழியல் (1998) அவரது நூற்றாண்டில் வெளியிடப்பட்டது.

புறநானூற்றுக்குச் [சுஜாதா](சுஜாதா "wikilink") எழுதிய உரையில் பரவலாக விரவிக்
கிடந்த தடுமாற்றங்கள் தவறுகளையும் அறியாமை புரியாமைகளையும் சுட்டிப் பழம்பனுவல்களுக்கு
உரை காணும் முறைமையை முன்வைக்கும் நூல் சங்க இலக்கிய உரைகளும் கறைகளும் (2006)
ச.பாலசுந்தரத்தின் [தொல்காப்பிய](தொல்காப்பியம் "wikilink") ஆராய்ச்சிக்
காண்டிகையுரையில் அவர் முற்றிலும் புதியனவாகக் கொண்ட பாடங்களின் வன்மைமென்மைகளை
விளக்கும் நூல் தொல்காப்பியம் பால பாடம்(2014). கோவை [ஞானி](ஞானி "wikilink")
நடத்திய [நிகழ்](நிகழ்_(இதழ்) "wikilink") இதழ் பற்றி ஆய்வு செய்துள்ளார்.

## ஊடகம்

தொலைக்காட்சித் தொடர்: அன்றாட வாழ்வில் இலக்கணம், மக்கள் தொலைக்காட்சி,சென்னை (50 பகுதிகள்
2007-08 )

## இலக்கிய இடம் {#இலககய_இடம}

பா.மதிவாணன் மரபிலக்கியம், நவீன இலக்கியம் இரண்டு களங்களிலும் ஆய்வுசெய்யும்
கல்வித்துறையாளர்களில் ஒருவர். தமிழிலக்கண அறிமுகம், பழந்ததமிழ் ஆய்வு சார்ந்து
குறிப்பிடத்தக்க பங்களிப்பை ஆற்றியிருக்கிறார். தமிழ் இதழியல் வளர்ச்சி, தமிழ்ச்சிற்றிதழ்ச்
சூழல் பற்றியும் ஆய்வுசெய்துள்ளார். இவை ஓர் ஒட்டுமொத்தப் பார்வையை அவருக்கு அளிக்கின்றன.

## நூல்கள்

-   டி.எஸ். சொக்கலிங்கம்:அரசியல்,இதழியல் (1998)
    ([இணையநூலகம்](https://www.tamildigitallibrary.in/book-detail.php?id=jZY9lup2kZl6TuXGlZQdjZp0jut9#book1/))
-   அடிவானம் நோக்கிச் சில அடிகள் (2000)
-   சங்க இலக்கிய உரைகளும் கறைகளும் (2006)
-   தொல்காப்பியம் பால.பாடம்(2014)
-   தமிழ் இனி 2000 - மாநாட்டுக் கட்டுரைகள் (இணைப் பதிப்பாசிரியர்)

## உசாத்துணை

-   [மதிப்பூ (
    mathipuu.blogspot.com)](https://mathipuu.blogspot.com/?m=1)

[]( "wikilink") `{{Finalised}}`{=mediawiki}

[Category:கல்வியாளர்கள்](Category:கல்வியாளர்கள் "wikilink") [Category:Tamil
Content](Category:Tamil_Content "wikilink") [Category:இலக்கிய
ஆய்வாளர்கள்](Category:இலக்கிய_ஆய்வாளர்கள் "wikilink")
