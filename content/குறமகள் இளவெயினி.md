குறமகள் இளவெயினி [சங்ககாலப் பெண்பாற்
புலவர்களில்](சங்க_காலப்_பெண்பாற்_புலவர்கள் "wikilink") ஒருவர். இவரது ஒருபாடல் சங்கத்
தொகை நூலான புறநானூற்றில் உள்ளது.

## வாழ்க்கைக் குறிப்பு {#வழககக_கறபப}

குறமகள் இளவெயினி எறையூரில் பிறந்தார். குறிஞ்சி நில மக்களை எயினர், எயினி என்று
அழைப்பர்.

## இலக்கிய வாழ்க்கை {#இலககய_வழகக}

குறமகள் இளவெயினி புறநானூற்றில் 157-ஆவது பாடல் பாடினார்.

##### பாடல்வழி அறியவரும் செய்திகள் {#படலவழ_அறயவரம_சயதகள}

-   குறவர் குடியில் பிறந்த ஏறைக்கோன் என்னும் மன்னனின் பெருமையை மற்றொரு மன்னனிடம்
    கூறும் பாடல்.
-   கோடல் என்னும் வெண்காந்தள் மலரைத் தன் குடிப்பூவாகக் கொண்டவன் ஏறைக்கோன். இவனது
    மலைநாட்டில் ஆண்மான் பெண்மானை அழைக்கும் குரலைப் புலி உன்னிப்பாகக்
    கேட்டுக்கொண்டிருக்கும்.
-   தமக்கு வேண்டியவர் தவறு செய்தால் அதனைப் பொறுத்துக்கொள்ளுதல், பிறர் தவறு செய்தால்
    அதற்காத் தான் நாணுதல், படைக்கலப் பணியில் தன் திறமையைக் காட்டுதல், வேந்தர் அவையில்
    பெருமிதத்துடன் நடத்தல் ஆகியவை ஏறைக்கோனின் பண்புகள்.

## பாடல் நடை {#படல_நட}

-   [புறநானூறு](புறநானூறு "wikilink") 157 (திணை: பாடாண்) (துறை: இயன்மொழி)

`<poem>`{=html} தமர்தன் தப்பின் அதுநோன் றல்லும், பிறர்கை யறவு தான்நா ணுதலும்,
படைப்பழி தாரா மைந்தினன் ஆகலும், வேந்துடை அவையத்து ஓங்குபு நடத்தலும், நும்மோர்க்குத்
தகுவன அல்ல; எம்மோன் சிலைசெல மலர்ந்த மார்பின், கொலைவேல், கோடல் கண்ணிக் குறவர்
பெருமகன்: ஆடு மழை தவிர்க்கும் பயங்கெழு மீமிசை, எற்படு பொழுதின், இனம்தலை மயங்கிக்,
கட்சி காணாக் கடமான் நல்லேறு மடமான் நாகுபிணை பயிரின், விடர்முழை இரும்புலிப்
புகர்ப்போத்து ஓர்க்கும் பெருங்கல் நாடன்-எம் ஏறைக்குத் தகுமே. `</poem>`{=html}

## உசாத்துணை

-   [புலவர் கா. கோவிந்தன்: திருநெல்வேலி தென்னிந்திய சைவ சித்தாந்த
    நூற்பதிப்புக்கழகம்: சங்கத் தமிழ்ப் புலவர் வரிசை 5: பெண்பாற்
    புலவர்கள்](https://www.tamilvu.org/library/nationalized/pdf/17-kagovindan/sangaththamizhppulavarvarisai(5)pennbarpulavargall.pdf)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
