```{=mediawiki}
{{Read English|Name of target article=Appusami-Seethapatti|Title of target article=Appusami-Seethapatti}}
```
![அப்புசாமி- சீதாப்பாட்டி](Appusami.jpg "அப்புசாமி- சீதாப்பாட்டி") அப்புசாமி -
சீதாப்பாட்டி (1963 - 2017) எழுத்தாளர் [ஜ.ரா.
சுந்தரேசன்](ஜ.ரா.சுந்தரேசன் "wikilink") பாக்கியம் ராமசாமி என்னும் பெயரில்
உருவாக்கிய கற்பனைக் கதாபாத்திரங்கள். கதைகளாகவும் படக்கதைகளாகவும் குமுதம் இதழில்
தொடர்ந்து வெளிவந்த இக்கதைகள் புகழ்பெற்றவை.

## எழுத்து, வெளியீடு {#எழதத_வளயட}

முதன்முதலாக 1963-ஆம் ஆண்டு குமுதம் இதழில் வெளிவந்த சிறுகதைகளில் இக்கதாபாத்திரம்
அறிமுகப்படுத்தப்பட்டது. பின்னர் வெவ்வேறு கதாபாத்திரங்கள் இணைக்கப்பட்டு
விரிவாக்கப்பட்டது. தொலைக்காட்சித் தொடராகவும் வெளிவந்தது. இக்கதைகளை எழுதுவதற்காக
ஜ.ரா. சுந்தரேசன் தன் தந்தை தாயின் பெயர்களை இணைத்து பாக்கியம் ராமசாமி என்று
வைத்துக்கொண்டார். 1963-ல் வெளிவந்த அப்புசாமியும் ஆப்ரிக்க அழகியும் என்னும் நாவலே
இக்கதாபாத்திரங்கள் தோன்றிய முழுநீளக்கதை. இக்கதைகளுக்கு படங்கள் வரைந்தவர் குமுதத்தில்
கதைகளுக்கு கதையோவியம் வரைபவரான ஜெயராஜ். அப்புசாமி - சீதாப்பாட்டி இருவருக்கும் அவர்
முகம் அளித்தார்.

## கதைமாந்தர்

-   அப்புசாமி - சீதாப்பாட்டி: கதைகளில் திரும்பத் திரும்ப வரும் கதாபாத்திரங்கள்
-   அப்புசாமி - அப்பாவித்தனமும் துடுக்குத்தனமும் கொண்ட கிழவர். சென்னை குடிசைப்பகுதி
    மொழி பேசுபவர்
-   சீதாப்பாட்டி - உயர்மட்ட பிராமணப் பழக்கவழக்கங்களும் தோரணையும் கொண்ட அவர் மனைவி
-   ரசகுண்டு - சமையற்காரன், அப்புசாமியின் நண்பன்
-   ருக்மிணி - ரசகுண்டுவின் மனைவி
-   பீமாராவ் - கன்னடம் பேசும் பயில்வான். ரசகுண்டுவின் தோழன்
-   அரைபிளேடு பக்கிரி - பிக்பாக்கெட் அடிக்கும் குடிசைப்பகுதி ஆள்.
-   கீதாப்பாட்டி -அப்புசாமி மேல் பரிவு கொண்டவள். சீதாப்பாட்டியின் கிளப் தோழி
-   அகல்யா சந்தானம் - சீதாப்பாட்டியின் கிளப் தோழி. சீதாப்பாட்டியை மட்டம் தட்டுபவள்

## ஊடகம்

அப்புசாமி சீதாப்பாட்டி கதைகள் தொலைக்காட்சியில் காத்தாடி ராமமூர்த்தி அப்புசாமியாக
நடிக்க ஒளிபரப்பாயின.

## அமைப்பு

ஜ.ரா.சுந்தரேசன் அப்புசாமி சீதாப்பாட்டி நகைச்சுவை மன்றம் என்று ஓர் அமைப்பை நடத்தினார்.

## நாவல்கள்

-   அப்புசாமியும் ஆப்பிரிக்க அழகியும்
-   1001 அப்புசாமி இரவுகள்
-   மாணவர் தலைவர் அப்புசாமி
-   அப்புசாமியும் அற்புத விளக்கும்
-   பாமர கீதை
-   சுண்டைக்காய் சித்தர் அப்புசாமி
-   அப்புசாமி படம் எடுக்கிறார்
-   பீரோவின் பின்னால்
-   ஆகஸ்ட் தியாகி அப்புசாமி
-   சீதாப்பாட்டியின் சபதம்
-   வீரப்பன் காட்டில் அப்புசாமி
-   ஆகாசவாணியில் அப்புசாமி
-   அப்புசாமி டைவர்ஸ் கேட்கிறார்
-   கம் ஆன் அப்புசாமி கம் ஆன்
-   மனித வெடிகுண்டு அப்புசாமி
-   அப்புசாமியின் கலர் டிவி
-   அப்புசாமியும் ஹிப்னாடிச பூனையும்
-   அப்புசாமியும் அழகிப் போட்டியும்
-   அப்புசாமியின் தாலி பாக்கியம்
-   அப்புசாமியும் பாரதி நாற்காலியும்

## உசாத்துணை

-   [அப்புசாமி சீதாப்பாட்டி தோன்றிய முதல்
    கதை](https://siliconshelf.wordpress.com/2017/08/03/%E0%AE%AE%E0%AF%81%E0%AE%A4%E0%AE%B2%E0%AF%8D-%E0%AE%85%E0%AE%AA%E0%AF%8D%E0%AE%AA%E0%AF%81%E0%AE%9A%E0%AE%BE%E0%AE%AE%E0%AE%BF-%E0%AE%95%E0%AE%A4%E0%AF%88/)
-   [அப்புசாமி கதைகள்
    பற்றி\...](https://siliconshelf.wordpress.com/tag/manas/)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:Spc](Category:Spc "wikilink")
