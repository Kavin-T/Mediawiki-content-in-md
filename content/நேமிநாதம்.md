நேமிநாதம் (பொ.யு. 12-ஆம் நூற்றாண்டு) தமிழ் இலக்கண நூல்களில் ஒன்று. சுருக்கமாக
எழுதப்பட்டதால் சின்னூல் எனப்பட்டது. தொல்காப்பியத்திற்குப் பின், மொழியின் வளர்நிலைக்கேற்பத்
தன்காலத்தின் மாற்றங்களை உள்வாங்கிக்கொண்டு நேமிநாதம் தோன்றியது.

## ஆசிரியர்

நேமிநாதத்தை இயற்றியவர் சமண சமயத்தைச் சேர்ந்த [குணவீர
பண்டிதர்](குணவீர_பண்டிதர் "wikilink"). 22 -ம் நேமிநாதர் எனும் தீர்த்தங்கரர் மீது பக்தி
கொண்டதால் தனது நூலுக்கு நேமிநாதம் எனப் பெயரிட்டதாகக் கருதப்படுகிறது. குணவீர
பண்டிதர் வச்சணந்தி மாலை என்ற [வெண்பாப் பாட்டியல்](வெண்பாப்_பாட்டியல் "wikilink")
நூலையும் எழுதியுள்ளார்.

## நூல் அமைப்பு {#நல_அமபப}

நேமிநாதம் எழுத்ததிகாரம் (24), சொல்லதிகாரம்(70) என இரண்டு பெரும் பிரிவுகளாக இரு
கடவுள் வாழ்த்து மற்றும் அவையடக்கப் பாடலும் சேர்த்து 97 வெண்பாக்களால் ஆனது.
எழுத்ததிகாரம் மேலும் துணைப் பிரிவுகளாகப் பிரிக்கப்படவில்லை. சொல்லதிகாரத்தில்
உட்பிரிவுகளாக ஒன்பது இயல்கள் உள்ளன. அவை:

-   மொழியாக்க மரபு
-   வேற்றுமை மரபு
-   உருபி மயங்கியல்
-   விளிமரபு
-   பெயர் மரபு
-   வினை மரபு
-   இடைச்சொல் மரபு
-   உரிச்சொல் மரபு
-   எச்ச மரபு

நேமிநாதம் [மகடூஉ முன்னிலைய](மகடூஉ_முன்னிலை "wikilink")ாக எழுதப்பட்டுள்ளது.
சொல்லதிகாரம் பெரும்பாலும் தொல்காப்பியத்தையே அடியொற்றி அமைந்துள்ளது. உட்பிரிவுகளின்
எண்ணிக்கை, அவற்றின் பெயர் என்பன உட்படப் பல ஒற்றுமைகள் காணப்படுகின்றன.

## சிறப்புகள்

நேமிநாதம் வெண்பாக்களால் இயற்றப்பட்ட முதல் இலக்கண நூல். இன்று கிடைக்கக்கூடியதாகவுள்ள
மிகப் பழைய இலக்கண நூலான [தொல்காப்பியத](தொல்காப்பியம் "wikilink")்துக்கும்,
பிற்காலத்தில் எழுதப்பட்ட விரிவான இலக்கண நூலான [நன்னூலுக்கும்](நன்னூல் "wikilink")
இடைப்பட்ட காலத்தில் இந்நூல் எழுதப்பட்டதால் அக்காலப்பகுதியில் தமிழ் இலக்கண நிலையைப்
புரிந்து கொள்வதற்கு இந்நூல் பெரிதும் உதவுகிறது. இந்நூல் மகடூஉ முன்னிலையாக
எழுதப்பட்டுள்ளது.

## பாடல் நடை {#படல_நட}

###### கடவுள் வாழ்த்து {#கடவள_வழதத}

`<poem>`{=html} பூவின்மேல் வந்தருளும் புங்கவன்தன் பொற்பாதம் நாவினால் நாளும்
நவின்றேத்தி - மேவுமுடி பெல்லாம் உணர எழுத்தின் இலக்கணத்தைச் சொல்லால் உரைப்பன் தொகுத்து.
`</poem>`{=html}

###### எழுத்ததிகாரம்

`<poem>`{=html} ஓங்குயிர்கள் ஒற்றில்மேல் ஏறி உயிர்மெய்யாய் ஆங்கிரு நூற்றொருபத்
தாறாகும் - பாங்குடைய வல்லொற்று மெல்லொற்று வர்க்கம் அளபெடைகள் சொல்லொற்றி நீட்டத் தொகும்.
3 `</poem>`{=html}

##### சொல்லதிகாரம்

`<poem>`{=html} பாங்கார் பெயர்வினை கொண்டன்றிப் பாறோன்றா வாங்கு விரவுப்பேர்
அஃறிணைப்பேர் - ஓங்கிய கள்ளொடு வந்தால் இருதிணைக்கும் பன்மைப்பால் ஒள்ளிழையாய் தோன்றலு
முண்டு. 36 `</poem>`{=html}

## உசாத்துணை

-   [நேமிநாதம், சென்னை
    நூலகம்](https://www.chennailibrary.com/grammar/neminatham.html)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
