*தொகைநிலைச் செய்யுள்* தமிழ்ச் [சிற்றிலக்கியங்கள்](சிற்றிலக்கியங்கள் "wikilink") என்னும்
வகைகளுள் ஒன்று. சிற்றிலக்கியங்களுக்கு சம்ஸ்கிருதச் சொல் பிரபந்தம். ஒருவராலோ அல்லது
பலராலோ பல பாடல்களாக இயற்றப்பட்டு, பொருள், இடம், காலம், தொழில், பாட்டு, அளவு,
போன்றவற்றை அடிப்படையாகக் கொண்டு ஒன்றாகத் தொகுக்கப்பட்டவை தொகை எனப்பெயர் பெற்ற
[செய்யுள்கள்](செய்யுள் "wikilink").

ஒருவராலோ பலராலோ இயற்றப்படுவது தொகை என்பது பொதுவான இலக்கணம். பொருள் முதலியவற்றால்
ஒத்திருந்து தொகை எனப் பெயர்பெறுவன என்பது சிறப்பிலக்கணம். இது தவிர பிறவற்றால்(எகா:
சினை) தொகுக்கப்பட்டு தொகை எனப் பெயர் பெறும் நூல்களும் இருக்கின்றன.

## எடுத்துக்காட்டு

-   திருக்குறள் - ஒருவரால் இயற்றப்பட்டது
-   [நெடுந்தொகை](நெடுந்தொகை "wikilink") - பலரால் இயற்றப்பட்டது
-   [புறநானூறு](புறநானூறு "wikilink") - (புறம் என்ற பொருள் பற்றி) பொருளால்
    தொகுக்கப்பட்டது.
-   [களவழி நாற்பது](களவழி_நாற்பது "wikilink") - இடத்தால் தொகுக்கப்பட்டது.
-   [கார் நாற்பது](கார்_நாற்பது "wikilink")- காலத்தால் தொகுக்கப்பட்டது.
-   [ஐந்திணை ஐம்பது](ஐந்திணை_ஐம்பது "wikilink") - தொழிலால் தொகுக்கப்பட்டது.
-   [கலித்தொகை](கலித்தொகை "wikilink") - பாட்டால் தொகுக்கப்பட்டது.
-   [குறுந்தொகை](குறுந்தொகை "wikilink") - அளவால் தொகுக்கப்பட்டது.
-   [இனியவை நாற்பது](இனியவை_நாற்பது "wikilink") - பண்பால் தொகுக்கப்பட்டது.
-   [திரு அங்க மாலை](திரு_அங்க_மாலை "wikilink") - சினையால் தொகுக்கப்பட்டது.

இவற்றில் இனியவை நாற்பதும், திருவங்கமலையும் பண்பு, சினை என்ற பிறவற்றால்
தொகுக்கப்பட்டதற்கு சான்றாகும்.

## உசாத்துணை

தா.ம. வெள்ளைவாரணம் ,\'தண்டியலங்காரம், திருப்பனந்தாள் மட வெளியீடு. 1968.

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:சிற்றிலக்கிய வகைகள்](Category:சிற்றிலக்கிய_வகைகள் "wikilink")
