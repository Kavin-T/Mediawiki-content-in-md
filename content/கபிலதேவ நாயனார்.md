```{=mediawiki}
{{Read English|Name of target article=Kapiladeva Nayanar|Title of target article=Kapiladeva Nayanar}}
```
கபிலதேவ நாயனார் ( பொ.யு. 9-ஆம் நூற்றாண்டு) சைவத் திருமுறைகளில் இடம்பெறும்
பாடல்களைப் பாடிய கவிஞர். இவருக்கு கபிலர் என்பது இடுபெயராக பின்னர்
அளிக்கப்பட்டிருக்கலாம். கபிலபரணர் என ஒற்றைப் பெயராகவும் சில சுவடிகளில்
சுட்டப்படுகிறது. இவர் இவருக்கு முன்பும் பின்னரும் வந்த கபிலர்களில் இருந்து
வேறுபட்டவர்.

( பார்க்க [கபிலர்கள்](கபிலர்கள் "wikilink") )

## கபிலதேவர்

கபிலதேவ நாயனார் பதினோராம் திருமுறையில் இடம் பெற்றுள்ள திருமுறைகளைப் பாடிய
நாயனார்களில் ஒருவர். திருஇரட்டை மணிமாலை, சிவபெருமான் திரு இரட்டைமணிமாலை,
சிவபெருமான் திருஅந்தாதி ஆகிய மூன்று நூல்களைப் பாடியவர். இவை சைவத் திருமுறைகளில்
பதினொன்றாம் திருமுறையில் அடங்கியவை.

## காலம்

கபிலதேவ நாயனார் பற்றிய செய்திகள் எவையும் கிடைப்பதில்லை. மூத்த நாயனாராகிய விநாயகர்
மீது பிரபந்தம் அருளிய இவர் கி.பி. 8-ஆம் நூற்றாண்டுக்குப் பிற்பட்டவர் என்பர் சிலர்.
மேலும் இவர் அருளிய யாப்பு வகைகள் பிற்காலத்தன ஆதலினானும் இவர்தம் நூல்களின்
சொல்லாட்சிகள் பிற்காலத்தனவாய் இருத்தலானும் இவரும் கி.பி. 9-ஆம் நூற்றாண்டினை அடுத்து
வாழ்ந்தவர் ஆதல் கூடும் எனப் பேராசிரியர் திரு. [க
வெள்ளைவாரணனார்](க._வெள்ளைவாரணர் "wikilink") ஆராய்ந்து கூறியுள்ளார்.இளம்பூரணர்
தொல்காப்பியப் பொருள் அதிகாரச் செய்யுளியலில், கபிலர் இயற்றிய இரண்டு செய்யுட்களை
மேற்கோள் காட்டியிருத்தலின் இக்கபிலர் இம்பூரணர்க்கு முற்பட்டவர் எனக் கொள்ளலாம்.

## நூல்கள்

-   திருஇரட்டை மணிமாலை
-   சிவபெருமான் திரு இரட்டைமணிமாலை
-   சிவபெருமான் திருஅந்தாதி

## உசாத்துணை

-   தமிழ் இலக்கிய வரலாறு- மு அருணாசலம்
-   [கபிலநாயனார்
    வரலாறு](http://www.thevaaram.org/thirumurai_1/nayanmar_view.php?nayan_idField=21)
-   [கபிலதேவ நாயனார் பாடிய
    செங்குன்றம்](https://tamilandvedas.com/tag/%E0%AE%95%E0%AE%AA%E0%AE%BF%E0%AE%B2%E0%AE%A4%E0%AF%87%E0%AE%B5-%E0%AE%A8%E0%AE%BE%E0%AE%AF%E0%AE%A9%E0%AE%BE%E0%AE%B0%E0%AF%8D/)
-   [இரட்டை
    மணிமாலை](https://shaivam.org/thirumurai/eleventh-thirumurai/311/eleventh-thirumurai-kabilar-mootha-nayanar-irattai-manimalai)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:கவிஞர்கள்](Category:கவிஞர்கள் "wikilink")
