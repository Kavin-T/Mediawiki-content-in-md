![குய்ஜௌ கல்லறை \[முதற்படம்\] நன்றி: National Archives
UK](7930163590_4540b26113_o.jpg "குய்ஜௌ கல்லறை [முதற்படம்] நன்றி: National Archives UK")
குய்ஜௌ(kwijau) பழங்குடியினர் மலேசியாவின் சபா மாநிலத்தில் வசிக்கின்றனர். குய்ஜௌ
பழங்குடியினர் கடசான்-டூசுன் இனக்குழுவைச் சார்ந்தவர்கள்.

## தொன்மம்

கடசான் டூசுன் தொன்மங்களின்படி, குய்ஜௌ பழங்குடிகளின் மூதாதையர்கள் நூனுக்
ராகாங்கிலிருந்து இன்றைய வசிப்பிடத்திற்குப் புலம் பெயர்ந்துள்ளனர் என நம்புகின்றனர்.
இப்புலப் பெயர்வு 600-700 ஆண்டுகளில் நிகழ்ந்ததாக நம்புகின்றனர். இவர்களின் குலத்தலைவர்
அகி நாநாங்கிஸ். அதற்கு முன், குய்ஜௌ பழங்குடியினர் க்ரோக்கர் மலையில் தங்கியிருந்தனர்.
1750-களில் குய்ஜௌ பழங்குடி கிமானிஸில் வசிக்கும் டூசுன் தங்காரா எனும் பழங்குடியைக்
கழுத்தறுத்து கொல்வது வழக்கமாக இருந்தது. இத்தீய செயலினாலே, க்ரோக்கர் மலை வறண்டு,
பஞ்சத்தில் குய்ஜௌ மக்கள் மாண்டனர் என நம்புகின்றனர்.

## வசிப்பிடம்

குய்ஜௌ பழங்குடியினர் சபா மாநிலத்தில் பிங்கோர், அபின்-அபின், கெனிங்காவ் வட்டாரங்களில்
வசிக்கின்றனர்.

## தொழில்

குய்ஜௌ பழங்குடியினர் தொழில் விவசாயம்.

## மொழி

குய்ஜௌ மொழி ஆஸ்திரொனேசிய(Austronesian) மொழி குடும்பத்தைச் சேர்ந்தது.

## நம்பிக்கை

குய்ஜௌ பழங்குடியினரில் சிறுபான்மையினர் கிறிஸ்துவர்கள். பெரும்பாலானவர்கள் ஆன்மவாதத்தைப்
பின்பற்றுகின்றனர். கடசான்-டூசுன் நம்பிக்கையின் *மொமொலியனிஷத்தைப்* \[momolianism\]
பின்பற்றுகின்றனர்.

## நடனம்

குய்ஜௌ பழங்குடியினர் இருவகை நடனங்களை ஆடுவர். முதலாவது, மூருட் இனக்குழுவைப் போல
ஆடப்படும் மகுனாதிப் நடனம். மகுனாதிப் மூங்கில் நடனம். இந்த நடனத்தின் சிறப்பம்சம்
மூங்கிலினுள் கால்கள் சிக்காமல் துள்ளி துள்ளி ஆடுவது. ![மன்சாயா
நடனம்](Man.png "மன்சாயா நடனம்") இரண்டாவது, மன்சாயாவ் நடனம். மன்சாயா நடனத்தில் ஐந்து
ஆண்கள், ஐந்து பெண்கள் ஆடுவர். இந்த நடனத்தில் கைவிரல்களும் பாதவிரல்களும் *கோங்*
இசைக்கேற்ப மிக மெல்ல அசைக்கப்படும். மன்சாயா மெல்லிய அசைவுகளைக் கொண்ட நடனம்.

## உசாத்துணை

-   [குய்ஜௌ பொருள் \[மலாய்\]](https://prpm.dbp.gov.my/cari1?keyword=kwijau)
-   [குய்ஜௌ தொன்மம்
    \[மலாய்](https://tipscikbulan.blogspot.com/2016/11/sejarah-dan-legenda-singkat-mengenai.html)
-   [மன்சாயா நடனம்](https://youtu.be/o54x3lwkStw)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:மலேசிய பண்பாடு](Category:மலேசிய_பண்பாடு "wikilink")
