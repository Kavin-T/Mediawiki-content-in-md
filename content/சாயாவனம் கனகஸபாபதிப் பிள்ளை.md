```{=mediawiki}
{{Read English|Name of target article=Sayavanam Kanagasabapathy Pillai|Title of target article=Sayavanam Kanagasabapathy Pillai}}
```
சாயாவனம் கனகஸபாபதிப் பிள்ளை (ஜுலை 8, 1925 - செப்டெம்பர் 6, 1996) ஒரு நாதஸ்வரக்
கலைஞர்.

## இளமை, கல்வி {#இளம_கலவ}

பூம்புகாரின் அருகே உள்ள சாய்க்காடு என்ற சாயாவனத்தில் தவிற்கலைஞர் பட்டுப்பிள்ளை -
அம்மணி அம்மாள் என்பவர்களின் மகனாக ஜுலை 8, 1925 அன்று கனகஸபாபதிப் பிள்ளை பிறந்தார்.
இவருடன் பிறந்தவர்கள் இரண்டு சகோதரிகள்.

தனது பாட்டனாரின் தம்பியான கோவிந்தஸ்வாமி பிள்ளையிடம் ஆறாம் வயதில் நாதஸ்வரப்
பயிற்சியைத் தொடங்கி எட்டாண்டுகள் பயின்றார்.

## தனிவாழ்க்கை

கீரனூர் பெரியதம்பிப் பிள்ளை என்ற நாதஸ்வரக் கலைஞரின் மகள் சுந்தராம்பாள்(பாப்பாத்தியம்மாள்)
என்பவரை மணந்தார். இவர்களுக்கு மணி (நாதஸ்வரக் கலைஞர்), விஜயராகவன் (தவில்), உமாபதி,
உதயகுமார், ராஜசேகரன் (தவில்), ராஜா என ஆறு மகன்கள்; பத்மாவதி, மணிமேகலை,
திருபுரசுந்தரி , கோதை, வெற்றிச்செல்வி என ஐந்து மகள்கள்.

## இசைப்பணி

கனகஸபாபதிப் பிள்ளை முதலில் இரண்டாண்டுகள் [திருவெண்காடு சுப்பிரமணிய
பிள்ளைய](திருவெண்காடு_சுப்பிரமணிய_பிள்ளை "wikilink")ுடன் இணைந்து வாசித்தார்.
பின்னர் தனிக்குழு அமைத்துக் கச்சேரிகள் செய்யத் தொடங்கினார். ராக ஆலாபனையும்
பிருகாக்களும் இவரது சிறப்பு. சாரங்கா, கேதார கௌளை, ஸாவேரி முதலிய ராகங்கள் இவர்
வாசிப்பில் மகத்தானவை.

கனகஸபாபதிப் பிள்ளையின் மாணவர்களில் குறிப்பிடத்தக்கவர் கதிராமங்கலம் கந்தஸ்வாமி.

###### தவில் வாசித்த இசைக்கலைஞர்கள் {#தவல_வசதத_இசககலஞரகள}

சாயாவனம் கனகஸபாபதிப் பிள்ளையுடன் தவில் வாசித்த கலைஞர்கள்:

-   நாங்கூர் செல்லையா
-   திருப்புங்கூர் கோவிந்தராஜ பிள்ளை
-   நாங்கூர் ராமு
-   நாச்சியார்கோவில் ராகவப் பிள்ளை
-   நீடாமங்கலம் ஷண்முகவடிவேல்
-   வலங்கைமான் ஷண்முகசுந்தரம் பிள்ளை
-   யாழ்ப்பாணம் தக்ஷிணாமூர்த்தி

## மறைவு

சாயாவனம் கனகஸபாபதிப் பிள்ளை செப்டெம்பர் 6, 1996 அன்று மறைந்தார்.

## உசாத்துணை

-   மங்கல இசை மன்னர்கள் - பி.எம். சுந்தரம் - முதற் பதிப்பு, முத்துசுந்தரி பிரசுரம்,
    சென்னை - டிசம்பர் 2013
-   [தேனுகா கலைப்பக்கங்கள் - நாதஸ்வர ஆவணப்படம், என் அனுபவங்கள் -
    தேனுகா](http://dhenuka.blogspot.com/2012/)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:வாத்திய இசைக்கலைஞர்கள்](Category:வாத்திய_இசைக்கலைஞர்கள் "wikilink")
