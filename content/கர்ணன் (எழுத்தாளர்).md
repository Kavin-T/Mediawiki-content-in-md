![எழுத்தாளர் கர்ணன்](Writer_Karnan.jpg "எழுத்தாளர் கர்ணன்") கர்ணன் (1938-2020)
பொது வாசிப்புக்கும் இலக்கிய வாசிப்புக்கும் இடையிலான பல படைப்புகளைத் தந்தவர்.
சிறுகதை, நாவல், கட்டுரை, விமர்சனம் எனப் பல களங்களில் இயங்கியவர். மதுரையில்
வாழ்ந்தார்.

(பார்க்க [யோ. கர்ணன்](யோ._கர்ணன் "wikilink"))

## பிறப்பு, கல்வி {#பறபப_கலவ}

கர்ணன், 1938-ல், மதுரை மாவட்டத்தில் உள்ள செல்லூரில், பரஞ்சோதி-செல்லம்மாள் இணையருக்கு
மகனாகப் பிறந்தார். இவர் உடன் பிறந்தவர்கள் 9 பேர். வறுமையான குடும்பச் சூழலால் ஐந்தாம்
வகுப்போடு கர்ணனின் கல்வி முற்றுப்பெற்றது.

## தனி வாழ்க்கை {#தன_வழகக}

கர்ணன் மாற்றுத் திறனாளியாக இருந்ததால் சரியான வேலை வாய்ப்புகள் அமையவில்லை. இறுதியில்
தையல் தொழிலைக் கற்றுக் கொண்டு, தையற் கலைஞராகத் தனது வாழ்க்கையைத் தொடங்கினார்.
ரஞ்சிதத்துடன் திருமணம் நிகழ்ந்தது. இவர்களுக்கு ஒரு மகனும், மகளும் பிறந்தனர்.

## இலக்கிய வாழ்க்கை {#இலககய_வழகக}

சிறு வயது முதலே [கல்கிய](கல்கி_(எழுத்தாளர்) "wikilink")ின் எழுத்துக்களை விரும்பி
வாசித்தவர் கர்ணன். [மணிக்கொடி](மணிக்கொடி_(இதழ்) "wikilink") இதழின் தீவிர வாசகராக
இருந்தார். [புதுமைப்பித்தன](புதுமைப்பித்தன் "wikilink")ின் எழுத்துக்களால்
ஈர்க்கப்பட்டார். சிறுகதை முயற்சிகளில் ஈடுபட்டார். கர்ணனின் முதல் சிறுகதை \'நீறுபூத்த
நெருப்பு', 1958-ல், \'[காவேரி](காவேரி_(இதழ்) "wikilink")' இதழில் வெளியானது.
தொடர்ந்து விகடன், [கல்கிய](கல்கி_(வார_இதழ்) "wikilink")ில் இவரது சிறுகதைகள்
வெளியாகின.

எழுத்தாளர் [சி.சு.செல்லப்பா](சி.சு._செல்லப்பா "wikilink") கர்ணனின் 'சுமை' என்ற
சிறுகதையை தனது '[எழுத்து](எழுத்து "wikilink")' இதழில் வெளியிட்டார். கர்ணனின்
முதல் சிறுகதைத் தொகுப்பான \'கனவுப் பறவை'யை வெளியிட்டதும் சி.சு. செல்லப்பா தான்.
[ந.பிச்சமூர்த்தி](ந._பிச்சமூர்த்தி "wikilink"), அந்த நூலுக்கு முன்னுரை
எழுதியிருந்தார். அந்த நூலை புதுமைப்பித்தனுக்குக் காணிக்கையாக்கியிருந்தார் கர்ணன்.
தொடர்ந்து [கலைமகள்](கலைமகள் "wikilink"), தீபம், தினமணிக்கதிர்,
[அமுதசுரபி](அமுதசுரபி "wikilink"), கணையாழி, கண்ணதாசன்,
[தாமரை](தாமரை_(இதழ்) "wikilink"), உதயம், குறிஞ்சி, இளந்தமிழன், செம்மலர் எனப் பல
இதழ்களில் இவரது சிறுகதைகள் வெளியாகின.

## அமைப்புப்பணிகள்

எழுத்தாளர் [நா.பார்த்தசாரதி](நா._பார்த்தசாரதி "wikilink") அவர்களால் தொடங்கப்பட்ட
மதுரைத் தமிழ் எழுத்தாளர் சங்கத்தின் துணைத் தலைவராகப் பொறுப்பு வகித்திருக்கிறார் கர்ணன்.
!['கவிதை உறவு' வழங்கிய வாழ்நாள் சாதனையாளர்
விருது](Karnan_kavithai_uravu_award.jpg "’கவிதை உறவு’ வழங்கிய வாழ்நாள் சாதனையாளர் விருது")

## விருதுகள்/பரிசுகள்

-   'அவர்கள் எங்கே போனார்கள்\' என்ற கர்ணனின் நூலுக்குத் தமிழக அரசின் விருது
    கிடைத்தது.
-   2008-ல், \'மத்தியத் தகவல் ஒளிபரப்பு அமைச்சகம்' விருது வழங்கியது
-   2012-ல், ஏர்வாடி ராதாகிருஷ்ணனைத் தலைவராகக் கொண்ட \'கவிதை உறவு' அமைப்பு
    கர்ணனுக்கு \'வாழ்நாள் சாதனையாளர் விருது' வழங்கியது.

## மறைவு

வயது மூப்பால் ஏற்பட்ட உடல்நலக் குறைவால், கர்ணன், ஜூலை 20, 2020-ல் காலமானார்.

## ஆவணம்

இவரது வாழ்க்கைக் குறிப்பு, \"ஊனமுற்றோரின் உயரிய சாதனைகள்\" என்ற நூலில் இடம்
பெற்றுள்ளது.

## இலக்கிய இடம் {#இலககய_இடம}

\"கர்ணனின் எழுத்து அக்காலகட்டத்தில் பெருவாரியாக வந்த பிரபல எழுத்தின் மொழியிலும்
அமைப்பிலும் முற்போக்குக் கருத்துக்களைச் சொல்வது. இலக்கியத்திற்கும் வணிக எழுத்துக்கும்
நடுவே அமைவது.[^1]\" என்கிறார் [ஜெயமோகன்](ஜெயமோகன் "wikilink"). ![கர்ணனின்
நூல்களில் சில\...](Karnan_books.jpg "கர்ணனின் நூல்களில் சில...")

## நூல்கள்

###### சிறுகதைத் தொகுப்புகள் {#சறகதத_தகபபகள}

-   கனவுப் பறவை
-   கல்மனம்
-   ஆத்ம நிவேதனம்
-   வசந்த கால வைகறை
-   முகமற்ற ம‌னிதர்கள்
-   மறுபடியும் விடியும்
-   இந்த மண்ணின் உருவம்
-   புலரும் முன் அழகிடும் பொழுது
-   இசைக்க மறந்த பாடல்
-   நெருப்பில் விளைந்த நிலவுப்பூ
-   பொழுது புலர்ந்தது
-   பட்டமரத்தில் வடிந்த பால்
-   பொய் நின்ற ஞானம்
-   வாழ்ந்ததின் மிச்சம்

###### நாவல்கள்

-   உள்ளங்கள்
-   காந்தத் துாண்டிலில் சிக்கிய கனவு மீன்
-   ஊமை இரவு
-   நகரும் பொழுதுகள்
-   பாலைவனத்தைக் கடக்கும் பசுக்கள்
-   மௌனத்தின் நிழல்

###### குறுநாவல்கள்

-   மயங்காத மனசுகள்
-   திவ்யதாரிணி

###### வாழ்க்கை வரலாறு மற்றும் கட்டுரை நூல்கள் {#வழகக_வரலற_மறறம_கடடர_நலகள}

-   விடிவை நோக்கி
-   அவர்கள் எங்கே போனார்கள்?
-   ரத்தம் தோய்ந்த அந்த நாட்கள்
-   இன்று இவர்கள்
-   சரித்திரம் உருவாக்கிய சந்திப்பு
-   வாழ்விக்கும் மனிதர்கள்
-   இந்தியாவின் எரிமலை
-   வெளிச்சத்தின் பிம்பங்கள்
-   கி. வா. ஜ. முதல் வண்ணதாசன் வரை
-   மோகமுக்தி
-   சிட்டகாங் புரட்சி வீரர்கள்
-   ஆத்ம நிவேதனம்
-   அகம் பொதிந்தவர்கள்
-   மௌனத்தின் நிழல்

###### கவிதைத் தொகுப்பு {#கவதத_தகபப}

-   நினைவின் திரைக்குள்ளே

## உசாத்துணை

-   [கர்ணன் நேர்காணல் - தினமணி
    இதழ்](https://www.dinamani.com/weekly-supplements/sunday-kondattam/2013/nov/24/%E0%AE%AE%E0%AE%A9%E0%AE%99%E0%AF%8D%E0%AE%95%E0%AF%81%E0%AE%AE%E0%AF%81%E0%AE%B1%E0%AF%81%E0%AE%AE%E0%AF%8D-%E0%AE%AE%E0%AE%A3%E0%AE%BF%E0%AE%95%E0%AF%8D%E0%AE%95%E0%AF%8A%E0%AE%9F%E0%AE%BF-%E0%AE%8E%E0%AE%B4%E0%AF%81-788812.html)
-   [எழுத்தாளர் கர்ணன்: உஷாதீபன்
    கட்டுரை](https://ushaadeepan.blogspot.com/2015/08/blog-post.html)
-   [எழுத்தாளர் கர்ணன் தென்றல் இதழ்
    கட்டுரை](http://tamilonline.com/thendral/article.aspx?aid=13403)
-   [எழுத்தாளனின் சித்திரம்: எஸ்.
    ராமகிருஷ்ணன்](https://www.sramakrishnan.com/%E0%AE%8E%E0%AE%B4%E0%AF%81%E0%AE%A4%E0%AF%8D%E0%AE%A4%E0%AE%BE%E0%AE%B3%E0%AE%A9%E0%AE%BF%E0%AE%A9%E0%AF%8D-%E0%AE%9A%E0%AE%BF%E0%AE%A4%E0%AF%8D%E0%AE%A4%E0%AE%BF%E0%AE%B0%E0%AE%AE%E0%AF%8D/)
-   [கர்ணன் அஞ்சலி :ஜெயமோகன் தளம்](https://www.jeyamohan.in/135680/)
-   [தீக்கதிர் இதழ்
    அஞ்சலி](https://theekkathir.in/News/tamilnadu/%E0%AE%AE%E0%AE%A4%E0%AF%81%E0%AE%B0%E0%AF%88/the-great-writer-karna-passed-away)

## அடிக்குறிப்புகள்

```{=html}
<references />
```
```{=mediawiki}
{{Finalised}}
```
[Category:எழுத்தாளர்கள்](Category:எழுத்தாளர்கள் "wikilink") [Category:Tamil
Content](Category:Tamil_Content "wikilink") [Category:இலக்கிய
விமர்சகர்கள்](Category:இலக்கிய_விமர்சகர்கள் "wikilink")
[Category:சிறுகதையாசிரியர்கள்](Category:சிறுகதையாசிரியர்கள் "wikilink")

[^1]: [அஞ்சலி கர்ணன் : ஜெயமோகன்](https://www.jeyamohan.in/135680/)
