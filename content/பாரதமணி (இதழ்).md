![பாரதமணி\|387x387px](Bharatha-Mani-cover-460x730.jpg "பாரதமணி|387x387px")
பாரதமணி (1938-1950; 1987 - இன்று வரை)காந்திய எழுத்தாளர் கா.சி.வெங்கடரமணி
அவருடைய நண்பர் ரகுநாதன் உதவியுடன் நடத்திய இதழ். பின்னர் இவ்விதழ் பாரதமணி சீனிவாசன்
என்னும் காந்தியவாதியால் அதே பெயரில் தொடர்ந்து நடத்தப்பட்டது. மார்ச் 2012-ல்
நிறுத்தப்பட்டது

## கா.சி.வெங்கடரமணியின் பாரத மணி {#க.ச.வஙகடரமணயன_பரத_மண}

கா.சி.வெங்கடரமணி 1922-ல் தமிழ் உலகு என்னும் இதழை தொடங்கினார். இரண்டு ஆண்டுகளில்
அவ்விதழ் நின்றுவிட்டது. அதன்பின் 1938-ல் ஹிந்து பத்திரிகையின் துணையாசிரியராகவும்,
[ரஸிகன்](ரஸிகன் "wikilink") மற்றும் விக்னேஸ்வரா என்ற பெயர்களில் எழுதி
புகழடைந்தவருமான என். ரகுநாதன் துணையுடன் பாரதமணி எனும் இதழை தொடங்கி நடத்தினார்.
பாரதமணி\'உழவுக்கும் தொழிலுக்கு வந்தனை செய்வோம்' என்ற பாரதியின் வாக்கை முகப்பில்
கொண்டு வெளியானது. மொத்த பக்கங்கள்: 24. விலை தனிப்பிரதி 1 அணா. வருஷ சந்தா
உள்நாடு - 4 ரூபாய்; வெளிநாடு - 6 ரூபாய்.

முதல் இதழில் [எஸ்.வி.வி.](எஸ்.வி.வி. "wikilink") ஒரு சிறுகதை
எழுதியிருக்கிறார். [வ.ராமசாமி ஐயங்கார்](வ.ராமசாமி_ஐயங்கார் "wikilink"), [கு.ப.
ராஜகோபாலன்](கு.ப._ராஜகோபாலன் "wikilink"), வே.நாராயணன்,
[பெ.நா.அப்புசாமி](பெ.நா.அப்புசாமி "wikilink"), சிட்டி உள்ளிட்டோர் கட்டுரைகள்
எழுதியுள்ளனர். [சுத்தானந்த பாரதி](சுத்தானந்த_பாரதி "wikilink"), [கொத்தமங்கலம்
சுப்புவ](கொத்தமங்கலம்_சுப்பு "wikilink")ின் கவிதைகள் வெளியாகியுள்ளன. இதழின் ஆரம்ப
கட்ட வளர்ச்சிக்கு கு.ப.ரா. மிகவும் உழைத்திருக்கிறார் என்று ஆய்வாளர் அரவிந்த்
சுவாமிநாதன் கூறுகிறார்.[^1] கு.ப.ராஜகோபாலன் இவ்விதழில் சிறிதுகாலம் உதவி
ஆசிரியராகப் பணியாற்றினார். ![பாரதமணி](பாரதமணி1.jpg "பாரதமணி"){width="301"
height="301"} அடுத்தடுத்த இதழ்களில் ரஸிகன் (என்.ரகுநாதன்), [ந.
பிச்சமூர்த்தி](ந._பிச்சமூர்த்தி "wikilink"), [சி.சு.
செல்லப்பா](சி.சு._செல்லப்பா "wikilink"), [குமுதினி](குமுதினி "wikilink"),
[கு.ப.சேது அம்மாள்](கு.ப.சேது_அம்மாள் "wikilink"), ஜயலக்ஷ்மி சீனிவாசன்,
[குகப்பிரியை](குகப்பிரியை "wikilink"), வஸந்தன் உள்ளிட்ட பலர் கதைகள் எழுதியுள்ளனர்.
[ரா.ஸ்ரீ. தேசிகன்](ரா.ஸ்ரீ._தேசிகன் "wikilink"), டி.டி.கிருஷ்ணமாச்சாரி, பி.ஸ்ரீ.
ஆச்சார்யா, வரகவி அ.சுப்பிரமணிய பாரதி,
[கி.சந்திரசேகரன்](கி.சந்திரசேகரன் "wikilink"), மஞ்சேரி எஸ். ஈஸ்வரன், வே.ராகவன்,
[கம்பதாசன்](கம்பதாசன் "wikilink"), ஆர். குஞ்சிதபாதம், தி.நா.சுப்பிரமணியம்,
வே.நாராயணன், ய.மகாலிங்க சாஸ்திரி, ராவ்சாகிப் கே.சுப்பிரமணியம், எம்.எஸ்.
சுப்பிரமணியம், விஜயராகவாச்சாரியார்,
[ரா.ராகவையங்கார்](ரா.ராகவையங்கார் "wikilink"), பஞ்சாபகேசய்யர், சத்தியமூர்த்தி
உள்ளிட்டோர் கட்டுரைகளை எழுதியுள்ளனர். ஏ.எம் ரஷீத் (ஏ.மொஹம்மது ரஷீத்) என்பவரது
சிறுகதைகளும் அவ்வப்போது வெளியாகியிருக்கின்றன.

பாரதமணி 50 இதழ்களே வெளிவந்தன. வார இதழாக வெளிவந்து பின் மாத இதழாகியது 1950-ல்
பாரதமணி நிறுத்தப்பட்டது.

## பி.என். சீனிவாசனின் பாரதமணி {#ப.என._சனவசனன_பரதமண}

![பாரதமணி-சீனிவாசன்\|260x260px](Barat.jpg "பாரதமணி-சீனிவாசன்|260x260px")
சுதந்திரப்போராட்ட வீரரான பி.என்.சீனிவாசன் காந்திய தரிசன கேந்திரம் என்னும் அமைப்பைத்
தொடங்கி கா.சி.வெங்கடரமணி நடத்திவந்த பாரதமணி இதழை 1987 முதல் வெளியிட்டார்.
இவ்விதழ் மார்ச் 2012-ல் பொருளியல் சிக்கல்களால் நிறுத்துவதாக அறிவித்தார். ஆனால்
அவருடைய மகன் வெங்கட்ராகவன், ரவி, பேத்தி அர்ச்சனா ஆகியோர் முன்னெடுப்பில் இதழ் தொடர்ந்து
வெளிவருகிறது. இவ்விதழுக்கு இதழாளர் லா.சு.ரங்கராஜன் உதவிசெய்து வந்தார்.
பி.எம்.சீனிவாசன் செப்டெம்பர் 7, 2013-ல் காலமானார்.

முகவரி

பாரதமணி, நிர்வாக அலுவலகம், 1, 5-வது குறுக்குத் தெரு, சர்வமங்களா நகர்,
சிட்லபாக்கம், சென்னை-600064, தொலைபேசி-22234453

## உசாத்துணை

-   [அரவிந்த் சுவாமிநாதன் கட்டுரை கா.சி.வெங்கடரமணியும்
    பாரதமணியும்](https://valamonline.in/2021/01/bharata-mani-and-venkata-ramani.html)
-   [1070. கா.சி.வேங்கடரமணி - 2 \| பசுபதிவுகள்
    (s-pasupathy.blogspot.com)](https://s-pasupathy.blogspot.com/2018/05/1070-2.html)
-   \"விடுதலைக்கு முந்தைய தமிழ்ச் சிறுகதைகள் (1892-1947)\": தேர்வும் தொகுப்பும்:
    அரவிந்த சுவாமிநாதன்; 2021; யாவரும் பப்ளிஷர்ஸ்.

## அடிக்குறிப்புகள்

```{=html}
<references />
```
```{=mediawiki}
{{Finalised}}
```
[Category:Tamil Content](Category:Tamil_Content "wikilink")
[Category:இதழ்கள்](Category:இதழ்கள் "wikilink")

[^1]: [பாரத மணியும் வேங்கட ரமணியும் \| அரவிந்த் சுவாமிநாதன் -- வலம்
    (valamonline.in)](https://valamonline.in/2021/01/bharata-mani-and-venkata-ramani.html)
