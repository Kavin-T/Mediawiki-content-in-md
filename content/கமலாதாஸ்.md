![கமலாதாஸ் (மாதவிக்குட்டி)](மாதவிக்குட்டி.jpg "கமலாதாஸ் (மாதவிக்குட்டி)")
![கமலாதாஸ்](கமலாதாஸ்1.jpg "கமலாதாஸ்")
![கமலாதாஸ்](கமலாதாஸ்3.jpg "கமலாதாஸ்"){width="337" height="337"} கமலாதாஸ்
(கமலா சுரையா) (மாதவிக்குட்டி) (மார்ச் 31, 1934 - மே 31, 2009) கவிஞர்,
எழுத்தாளர். ஆங்கிலம், மலையாளத்தில் கவிதைகள், சிறுகதைகள், நாவல்கள் எழுதினார்.
கமலாதாஸின் \'என்கதை\' என்ற சுயசரிதை நூல் தமிழில் மொழிபெயர்க்கப்பட்ட முக்கியமான
படைப்பு.

## பிறப்பு, கல்வி {#பறபப_கலவ}

கமலாதாஸ் கேரளமாநிலம் மலபாரில் புன்னயூர்க்குளத்தில் வி.எம்.நாயர், நலபட் பாலாமணி அம்மா
இணையருக்கு மகளாக மார்ச் 31, 1934-ல் பிறந்தார். தந்தை மாத்ருபூமி மலையாள தினசரி
செய்திதாள் நிறுவனத்தின் நிர்வாக ஆசிரியர். தாயார் மலையாள கவிஞர்.

## தனிவாழ்க்கை

கமலாதாஸ் பதினைந்து வயதில் மாதவ்தாஸ் என்பவரை திருமணம் செய்துகொண்டார். பிள்ளைகள்
எம்.டி.நலபட், சின்னேன் தாஸ், ஜெயசூர்யா தாஸ். எம்.டி.நலபட் எழுத்தளர், பத்திரிகை
ஆசிரியர். மாதவ்தாஸ் 1993-ல் காலமானார். கமலாதாஸ் கேரள சாகித்ய அகாதெமியின் துணைத்
தலைவர் பதவி வகித்தார். ![கமலாதாஸ்](கமலாதாஸ்4.png "கமலாதாஸ்"){width="262"
height="262"}

## ஆன்மிகம்

கமலாதாஸ் 1999-ல் இஸ்லாம் மாதத்திற்கு மாறினார். தனது பெயரை கமலாசுரையா என்று
மாற்றிக்கொண்டார்.

## அரசியல் வாழ்க்கை {#அரசயல_வழகக}

கமலாதாஸ் அனாதையாக்கப்பட்ட தாய்மார்களின் நலனுக்கும், நாட்டின் மதசார்பற்ற கொள்கையை
நிலைத்திட செய்ய லோக் சேவா பார்டி என்ற கட்சியைத் தொடங்கினார். 1984 ஆம் ஆண்டு இந்திய
நாடாளுமன்ற தேர்தலில் போட்டியிட்டு தோல்வியுற்றார்.
![கமலாதாஸ்](கமலாதாஸ்2.jpg "கமலாதாஸ்"){width="340" height="340"}

## இலக்கிய வாழ்க்கை {#இலககய_வழகக}

கமலாதாஸ் ஆங்கிலத்தில் கவிதைகள் எழுதினார். இவரின் முதல் கவிதை \'கல்கத்தாவில்
கோடைகாலம்\' 1965-ல் வெளியானது. \'வம்சத்தவர்\' என்ற தொகுப்பு 1967-ல் வெளிவந்தது.
இது பெண்கள் மத்தியில் பெரும் ஈர்ப்பை பெற்றது. மலையாளத்தில் 'என் கதா' (My Story) என்ற
நூலை எழுதினார். இந்தப் புத்தகம் தமிழில் \'என் கதை\' என்ற பெயரில்
மொழிபெயர்க்கப்பட்டது.

## இலக்கிய இடம் {#இலககய_இடம}

"காந்திய விழுமியங்களுக்கு வெளியே இருக்கும் அவர் வாழ்க்கை, சொந்த உடலை ஒரு நாட்டிய
அரங்காக , இன்பத்தின் பிறப்பிடமாக ஆக்குவது- இந்த இரண்டு அடுக்குகளுக்கும் அப்பால் அவரது
சுயசரிதை மூன்றாவது அடுக்கு நோக்கி நகர்கிறது. ஆன்மா சார்ந்தது என்றோ, உடல் சார்ந்தது
என்றோ, கவிதை சார்ந்தது என்றோ சொல்லத்தக்க அந்த மூன்றாவது அடுக்கை நோக்கி அவரது
சுயசரிதை உயர்கிறது." என விமர்சகர் [கே.சி.
நாராயணன்](கே.சி.நாராயணன் "wikilink") கமலாதாஸின் \'என்கதை\' நூலை
மதிப்பிடுகிறார்.

## திரைப்படம்

கமலாதாஸின் வாழ்க்கை வரலாற்றை மையமாகக் கொண்டு இயக்குனர் கமல் மலையாளத்தில் \'ஆமி\'
என்ற திரைப்படத்தை இயக்கினார்.

## விருதுகள்

-   1963-ல் பென் ஏசியன் பொயட்ரி விருது
-   1968-ல் கேரளா சாகித்ய அகடாமி விருது -- தனுப்பு
-   1984-ல் இலக்கியத்திற்கான நோபல் பரிசுக்கு தேர்வு செய்யபட்டது
-   1985-ல் சாகித்ய அகாடமி விருது
-   1988-ல் கேரள அரசின் சிறந்த கதைக்கான விருது
-   1997-ல் வயலார் விருது
-   2006-ல் கோழிக்கோடு பல்கலைகழகத்தின் கெளரவ டாக்டர் பட்டம்
-   2006-ல் முட்டதே வர்கே விருது
-   2009-ல் எழுதச்சன் விருது

## மறைவு

கமலாதாஸ் நிமோனியா காய்ச்சலால் பாதிக்கப்பட்டு மே 31, 2009-ல் காலமானார். இவரின் உடல்
திருவனந்தபுரத்தில் அடக்கம் செய்யப்பட்டது.

## எழுதிய நூல்கள் {#எழதய_நலகள}

#### ஆங்கிலம்

###### கவிதை தொகுப்பு {#கவத_தகபப}

-   தி சைரேன்ஸ் (1964)
-   சம்மர் இன் கல்கட்டா (1965)
-   தி டிசண்டன்ஸ் (1967)
-   தி ஓல்ட் ப்ளேஹவுஸ் அண்ட் அதர்ஸ் போயம்ஸ் (1973)
-   தி ஸ்ட்ரேஞர் டைம் (1977)
-   டுநைட், திஸ் சாவேஜ் ரைட் (1979)
-   கலெக்டட் போயம்ஸ் (1984)
-   தி அண்ணாமலை போயம்ஸ் (1985)
-   ஒஒன்லி தி சோல் நௌஸ் ஹவ் டோ சிங் (1997)
-   மை மதர் அட் சிக்ஸிடி சிக்ஸ் (1999)
-   யா அல்லாஹ் (2001)

###### நாவல்

-   ஆல்பபெட் ஆஃப் லஸ்ட் (1976)

###### சிறுகதைத்தொகுப்பு

-   ஏ டால் ஃபார் தி சைல்ட் ப்ராஸ்டிடியு (1977)
-   பதமாவதி தி ஹர்லோட் அண்ட் அதர்ஸ் ஸ்டோரி (1992)

###### சுயசரிதை

-   என் கதை (1976)

#### மலையாளம்

###### நாவல் {#நவல_1}

-   வருசங்களுக்கு முன்பு (1989)
-   பலயன் (1990)
-   நிர்மாதளம் பூத்தகாலம் (1994)
-   சந்தன மரங்கள் (2005)
-   வண்டிகலக்கல் (2005)

###### சிறுகதைத்தொகுப்பு {#சறகதததகபப_1}

-   பக்ஷியுடைய மனம் (1964)
-   தனுப்பு (1968)
-   நெநெய் பாயசம் (1991)

###### குறுநாவல்

-   கடல் மயூரம் (1996)
-   ரோகினி (1996)
-   அட்டுகட்டில் (1996)
-   நஷ்டபட்ட நீலாம்பரி (1998)

###### பிற

-   என் கத (சுயசரிதை) (1982)
-   பால்யகால ஸ்மரணகள் (குழந்தைக் கால நினைவுகள்) (1987)

## இணைப்புகள்

-   [மகாத்மா காந்தியும் மாதவிக்குட்டியும் -- கே.சி. நாராயணன்: ஜெயமோகன்
    தளம்](https://www.jeyamohan.in/183666/)
-   [An Introduction by Kamala Das: Summary & Analysis:
    ELTES](https://www.acharyar.com.np/2022/09/summary-of-introduction-analysis-by.html)
-   [PEOPLERemembering Kamala Das -- The Love Queen Of Malabar:
    fwdlife](https://fwdlife.in/kamala-das-the-love-queen-of-malabar)

```{=mediawiki}
{{Finalised}}
```
[Category:Tamil Content](Category:Tamil_Content "wikilink")
